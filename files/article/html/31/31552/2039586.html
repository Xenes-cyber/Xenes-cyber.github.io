<!DOCTYPE html>
<html>
<head>
<meta charset="gbk" />
<title>宋史-志 069 志第二十二 律历二-在线阅读-哈西文学网</title>
<meta name="keywords" content="脱脱，宋史，志 069 志第二十二 律历二全文，志 069 志第二十二 律历二在线阅读 哈西文学网" />
<meta name="description" content="哈西文学网提供脱脱的宋史 志 069 志第二十二 律历二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31552/2039586.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31552/2039586.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋史</div>
		<div class="fr"><a id="add-bookcase" href="javascript:void(0)" onClick="addbookcase(31552,0);">加入书架</a>|<a id="book-vote" href="javascript:void(0)" onClick="vote(31552);">投推荐票</a>|<a id="err-report" href="javascript:void(0)" onClick="report('宋史出错啦!');">错误举报</a>|<a href="https://www.haxi88.com/files/article/info/31/31552.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>志 069 志第二十二 律历二</h1>
            <div class="link xb">
                <a href="2039585.html">上一页</a>&larr;<a href="index.html">返回列表</a>&rarr;<a
                    href="2039587.html">下一页</a></div>			
            <div id="BookText">&nbsp;&nbsp;&nbsp;&nbsp;应天乾元仪天历<br /><br />&nbsp;&nbsp;&nbsp;&nbsp;步月离入先后历《乾元》谓之月离。《仪天》谓之步月离。<br /><br />&nbsp;&nbsp;&nbsp;&nbsp;离总：五万五千一百二十、秒一千二百四十二。《乾元》转分一万六千二百、秒一千二百四。《仪天》历终分二十七万八千三百一、秒一百六十五。<br /><br />&nbsp;&nbsp;&nbsp;&nbsp;转日：二十七、五千五百四十六、秒六千二百一十。《乾元》转历二十七、一千六百三十、秒六千二十。《仪天》历周二十七、五千六百一、秒一百六十五。<br /><br />&nbsp;&nbsp;&nbsp;&nbsp;历中日：一十三、七千七百七十四、秒三千一百五。《乾元》不立此法。《仪天》历中十三日、七千八百五十、秒五千八十二半。《仪天》有象限六日、八千九百七十五、秒二千五百四十一少。<br /><br />&nbsp;&nbsp;&nbsp;&nbsp;朔差日：一、九千七百六十二、秒三千七百九十。《乾元》转差一、三千八百六十九、秒三千九百八十。《仪天》会差日一、九千八百五十七、秒九千八百三十五。<br /><br />&nbsp;&nbsp;&nbsp;&nbsp;《仪天》又有象差日空、四千九百八十、秒四千九百五十八太；望一百八十二度六千三百四十四、秒四千九百五十。<br /><br />&nbsp;&nbsp;&nbsp;&nbsp;度母：一万一百。<br /><br />&nbsp;&nbsp;&nbsp;&nbsp;秒法：一万。二历同<br /><br />&nbsp;&nbsp;&nbsp;&nbsp;求天正十一月朔入先后历：《乾元》谓之求月离入历，求弦、望入历。《仪天》谓之推天正经朔入历。<br /><br />&nbsp;&nbsp;&nbsp;&nbsp;以通余减元积，余以离总去之为总数；不尽者，半而进位，以元法收为日，不满为分。如历中日以下为入先历；以上者去之，为入后历。命日，算外，即得天正十一月朔入先后历日分。累加七日、三千八百二十七分、秒六，盈历中日及分秒去之，各得次朔、望入先后历日分。《乾元》以朔余减岁积分，以转分去之，余以五因之，满元率收之为度；以弦策加之，即弦、望所入。以转差加之，得后朔历；累加之，即得弦、望入历及分。《仪天》以闰余减岁积分，余以历终分去之，不满，以宗法除之为日；在象限以下为初限，以上去之，余为末限，各为入迟疾历初、末限。<br /><br />&nbsp;&nbsp;&nbsp;&nbsp;七日：初数八千八百八十八，《乾元》初二千六百一十二。<br /><br />&nbsp;&nbsp;&nbsp;&nbsp;末数一千一百一十四。末三百二十八。<br /><br />&nbsp;&nbsp;&nbsp;&nbsp;十四日：初数七千七百七十四，《乾元》初二千二百八十五。<br /><br />&nbsp;&nbsp;&nbsp;&nbsp;末数二千二百二十八。末六百五十五。《乾元》又有二十一日：初一千九百五十八，末九百八十二；二十八日：初一千六百三十二，末一千三百九。<br /><br />&nbsp;&nbsp;&nbsp;&nbsp;又《仪天》法月离先后度数：《乾元》谓之月离阴阳差。《仪天》谓之求朔弦望升平定数。<br /><br />&nbsp;&nbsp;&nbsp;&nbsp;以月朔、弦、望入历先后分通减元法，余进位，下以其日损益率展之，以元法收为分，所得，损益次日下先后积为定数。其七日、十四日，如初数以下者，返减之，以上者去之，余，返减末数，皆进位，下以损益率展之，各满末数为分，损益次日下先后积为定数。《乾元》置入历分，以其日损益率乘之，元率收为分，损益其下阴阳差为定数。四七术，如初数已下者，以初率乘之，如初数而一，以损益阴阳差为定数；若初数以上者，以初数减之，余乘末率，末数除之，用减初率，余加阴阳差，各为定数。<br /><br />&nbsp;&nbsp;&nbsp;&nbsp;朔弦望定日：以日躔、月离先后定数，先加后减朔、弦、望中日，为定日。二历法同。<br /><br />&nbsp;&nbsp;&nbsp;&nbsp;推定朔弦望日辰七直：以天正所盈之日加定积，视朔、弦、望中日，如入大、小雪气，即加去年天正所盈之日分；若入冬至气者，即加今年天正所盈之日分。日满七十六去之，不满者，命从金星甲子，算外，即得定朔、弦、望日辰星直也。视朔乾名与后朔同者大，不同者小，其月无中气者为闰。又视朔所入辰分皆与二分相减，余二收，用减八分之六，其朔定小余如此；以上者进一日；朔或有交正见者，其朔不进。定望小余在日出分以下者，退一日，若有亏初在辰分以下亦如之。二历法同。<br /><br />&nbsp;&nbsp;&nbsp;&nbsp;《仪天》又有求朔弦望加时月度，置弦、望加时日度，其合朔加时月与太阳同度，其日、度便为月离所次；余加弦、望象度及余秒，满黄道宿次去之，即定朔、弦、望加时日、度也。<br /><br />&nbsp;&nbsp;&nbsp;&nbsp;九道宿度：《乾元》、《仪天》皆谓之月行九道。<br /><br />&nbsp;&nbsp;&nbsp;&nbsp;凡合朔所交，冬在阴历，夏在阳历，月行青道；冬至、夏至后，青道半交在春分之宿，出黄道东；立夏、立冬后，青道半交在立春之宿，出黄道东南：至所冲之宿亦如之。<br /><br />&nbsp;&nbsp;&nbsp;&nbsp;冬在阳历，夏在阴历，月行白道；冬至、夏至后，白道半交在秋分之宿，出黄道西；立冬、立夏后，白道半交在立秋之宿，出黄道西北：至所冲之宿亦如之。春在阳历，秋在阴历，月行朱道；春分、秋分后，朱道半交在夏至之宿，出黄道南；立春、立秋后，朱道半交在立夏之宿，出黄道西南：至所冲之宿亦如之。<br /><br />&nbsp;&nbsp;&nbsp;&nbsp;春在阴历，秋在阳历，月行黑道。春分、秋分后，黑道半交在冬至之宿，出黄道北；立春、立秋后，黑道半交在立冬之宿，出黄道东北：至所冲之宿亦如之。<br /><br />&nbsp;&nbsp;&nbsp;&nbsp;四序月离为八节，九道斜正不同，所入七十二候，皆与黄道相会。各距交初黄道宿度，每五度为限。初限十二，每限减半，终九限又减尽，距二立之宿减一度少强，却从减尽起，每限减半，九限终十二而至半交，乃去黄道六度；又自十二，每限减半，终九限又减一度少强，更从减尽起，每限增半，九限终十二，复与日轨相会。交初、交中、半交，各以限数，遇半倍使，乘限度为泛差。其交中前后各九限，以距二至之宿前后候数乘之，半交前后各九限，各至二分之宿前后候数乘之，皆满百而一为黄道差。在冬至之宿后，交初前后各九限为减，交中前后各九限为加；夏至之宿后，交初前后各九限为加，交中前后各九限为减。大凡月交后为出黄道外，交中后为入黄道内。半交前后各九限，在春分之宿后出黄道外，秋分之宿后入黄道内，皆以差为加；在春分之宿后入黄道内，秋分之宿后出黄道外，皆以差为减。倍泛差，退一位，遇减，身外除三；遇加，身外除一。<br /><br />&nbsp;&nbsp;&nbsp;&nbsp;又以黄道差减，为赤道差。交初、交中前后各九限，以差加；半交前后各九限，皆以差减。以黄赤道差减黄道宿度为九道宿度，有余分就近收为太、半、少之数。《乾元》初数九，每限减一，终于一，限数并同，即八十四除之。《仪天》初数一百一十七，每限减一十，终于二十七，以一百一除。二历皆不身外为法。初中正交、春秋二分、冬夏二至前后各九限，加减并同《应天》。又《仪天》即除法是九十乘黄道泛差，一百一收为度，乃得月与黄、赤道定差。以上入交定月出入各六度相较之差，黄道随其日行所向，斜正各异，余皆同《应天》。《仪天》有求定朔望加时入迟疾历初末限，置经朔、望入迟疾初末限日及余秒，如求定朔、弦、望法入之，即各得所求。又求初中正交入历，置其朔、望加时入迟疾历初末限日及余秒，视其日月行入阴阳历日及余秒，如近前交者即加，近后交者即返减交中日余，乃如之，各得初、中、正交入迟疾历初末限日及余秒也。其加减满或不足，即进退象限及余秒，各得所求。又求朔望加时及初、中、正交入迟疾限日入历积度，各置小余，以其日历定分乘之，宗法收之为分，一百一除之为度，以加其日下历积度，各得所求。又《乾元》、《仪天》有求正交黄道月度，《乾元》元率通定交度及分，以一百二十七乘之，满九十五而一，进一等，复收为入交度，用减其朔加时日度，即朔前月离正交黄道宿度。《仪天》置朔、望及正交历积度，以少减多，余为月行去交度及分；乃视其朔望在交前者加、交后者减朔望加时黄道月度，为初、中、正交黄道月度也。<br /><br />&nbsp;&nbsp;&nbsp;&nbsp;九道交初月度：《乾元》谓之月离入交九道正交月度、九道朔度。《仪天》谓之求月离正交九道宿度。<br /><br />&nbsp;&nbsp;&nbsp;&nbsp;置月离交初黄道宿度，各以所入限数乘之，遇半倍使<br /><br />&nbsp;&nbsp;&nbsp;&nbsp;如百而一，为泛差；用求黄、赤二道差，依前法加减之，即月离交初九道宿度。《乾元》以日躔阴阳差阳加阴减，为朔、望常分；又以所入限率乘，正交黄道宿度相从之，以求黄、赤二道差，如前加减，为月离正交九道宿度；以入交定度加而命之，即朔月离宿度。《仪天》置正交月离黄道，以距度下月九道差，宗法乘之，以距度所入限数乘度，余从之，为总差；半而退位，一百一收之，又计冬、夏二至以求度数乘，满九十而一为度差，依前法加减，为正交月离九道。<br /><br />&nbsp;&nbsp;&nbsp;&nbsp;求九道朔月度：百约月离先后定数，后加先减四十二，用减中盈而从朔日，乃加交初九道宿次，即得所求。《乾元》置九道正交之度及分，以入交定度加之，命以九道宿次，即其朔加时月离宿度及分也。《仪天》法见下。《乾元》又有定交度，置月离阴阳定数，以七十一乘之，满九百一除之为分，用阴减阳加常分为度及分。<br /><br />&nbsp;&nbsp;&nbsp;&nbsp;求九道望月度：《仪天》谓之求定朔、望加时日月度。<br /><br />&nbsp;&nbsp;&nbsp;&nbsp;以象积加朔九道月度，命以其道，即得所求。《乾元》置朔、望加时日相距之度，以天中度及分加之，为加时象积；用加九道朔月度，命以其道宿次去之，即望日月度及分也。自望推朔亦如之。《仪天》求定朔望加时九道日度，以其朔、望去交度，交前者减之，交后者加之，满九道宿度去之，即定朔、望加时九道日度也。求定朔望加时九道月度，置其日加时九道日度，其合朔者非正交，即日在黄道、月在九道各入宿度，多少不同，考其去极，若应绳准。故云月与太阳同度也。如求黄道月度法，盈九道宿次去之，各得其日加时九道宿度，自此以后，皆如求黄道月度法入之，依九道宿度行之，各得所求也。<br /><br />&nbsp;&nbsp;&nbsp;&nbsp;求晨昏月：《乾元》谓之月离晨昏度。《仪天》谓之求晨昏月度。<br /><br />&nbsp;&nbsp;&nbsp;&nbsp;置后历七日下离分，与其日离分相比较，取多者乘朔、望定分，取少者乘晨昏分，皆满元法为分，百除为度分，仍相减之，朔、望度多者为后，少者为前。<br /><br />&nbsp;&nbsp;&nbsp;&nbsp;各得晨昏前后度分；前加后减朔、望九道月度为晨昏月。《乾元》置其月离差，在三百九十三以上者，用乘朔、望定分，以下者，只用三百九十三乘，为加时分；元率除之，进一位，二百九十四收为度；又以离差乘晨昏分，亦如前收之为度，与加时度相减之，加时度多为后、少为前，即得晨昏前后度及分，加减如《应天》。《仪天》以晨昏分减定朔、弦、望小余为后，不足者，返减之为前，以乘入历定分，宗法除之，一百一约之为度，乃以前加后减加时月度为晨昏月度。<br /><br />&nbsp;&nbsp;&nbsp;&nbsp;晨昏象积：《仪天》谓之求晨昏程积度。<br /><br />&nbsp;&nbsp;&nbsp;&nbsp;置加时象积，以前象前后度前减后加，又以后象前后度前加后减，即得所求。《乾元》法同。《仪天》以所求朔、弦、望加时日度减后朔、弦、望加时日度，余加弦、望度及余，为加时程积；以所求前后分返其加减，又以后朔、弦、望前后度分依其加减，各为晨昏程积度及余也。<br /><br />&nbsp;&nbsp;&nbsp;&nbsp;求每日晨昏月：《仪天》谓之求每日入历定度。<br /><br />&nbsp;&nbsp;&nbsp;&nbsp;累计距后象离分，百除为度分，用减晨昏象积为加，不足，返减，以距后象日数除之，为日差；用加减每日离分，百除为度分，累加晨昏月，命以九道宿次，即得所求。《乾元》法同。《仪天》从所求日累计距后历每日历度及分，以减程积为进，不足，返减之，余为退，以距后朔、弦、望日数均之，进加退减每日历定度及分，各为每日历定度及分也。<br /><br />&nbsp;&nbsp;&nbsp;&nbsp;步晷漏<br /><br />&nbsp;&nbsp;&nbsp;&nbsp;求每日晷景去极度晨分：《乾元》谓之晷景距中度晨分。《仪天》别立法，具后。<br /><br />&nbsp;&nbsp;&nbsp;&nbsp;各以气数相减为分，自雨水后法十六，霜降后法十五，除分为中率，二率相减，为合差；半之，加减中率为初、末率。前多者，加为初、减为末；前少者，减为初、加为末。<br /><br />&nbsp;&nbsp;&nbsp;&nbsp;又以元法除合差，为日差；后多者累益初率，后少者累减初率。<br /><br />&nbsp;&nbsp;&nbsp;&nbsp;为每日损益率；以其数累积之，各得诸气初数也。《乾元》法同。<br /><br />&nbsp;&nbsp;&nbsp;&nbsp;求昏分：以晨分减元法为昏分。《乾元》谓之元率，《仪天》谓之宗法。<br /><br />&nbsp;&nbsp;&nbsp;&nbsp;求每日距中度：《乾元》同。《仪天》谓之求每日距子度。<br /><br />&nbsp;&nbsp;&nbsp;&nbsp;以百乘晨分，如二千七百三十八为度，不尽，退除为距子度，用减半周天度，余为距中星度分；倍距子度分，五等除，为每更度分。《乾元》百约晨分，进一位，以三千六百五十三乘，如元率收为度，余同《应天》。《仪天》置晷漏母，五因，进一位，以一千三百八十二、小分五十五、微分三十五除为度，不尽，以一千三百六十八、小分八十六退除，皆为距子度，余同《应天》。<br /><br />&nbsp;&nbsp;&nbsp;&nbsp;求每日昏明中星：《乾元》谓之昏晓率星。<br /><br />&nbsp;&nbsp;&nbsp;&nbsp;置其日赤道日躔宿次，以距南度分加而命之，即其日昏中星；以距子度分加之，为夜半中星；又加之，为晓中星。二历法同。<br /><br />&nbsp;&nbsp;&nbsp;&nbsp;求五更中星：置昏中星为初更中星；以每更度分加之，得二更初中星；又加之，得三更初中星；累加之，各得五更初中星所临。二历法同。<br /><br />&nbsp;&nbsp;&nbsp;&nbsp;求日出入时刻：《乾元》谓之求昼夜出入辰刻。《仪天》谓之求日出入晨刻及分。<br /><br />&nbsp;&nbsp;&nbsp;&nbsp;以二百五十加晨减昏为出入分，以八百三十三半除为时，不满，百除为刻分，命如前，即得所求。《乾元》以七十三半加晨减昏为出入分，各以辰法除之。为辰数；不尽，以五因之，满刻法为刻，命辰数起子正，算外，即日出入辰刻也。《仪天》置其日晷漏母，以加昏明，余以三因，满辰法除为辰数，余以刻法除为刻，不满为分，辰数命子正，算外，即日出辰刻及分。乃置日出辰刻及分，以加昼刻及分，满辰法及分除为辰数，不满，为入时之刻及分。乃置其辰数，命子正，算外，即得日入辰刻及分。<br /><br />&nbsp;&nbsp;&nbsp;&nbsp;昼夜分：《乾元》谓之昼夜刻。《仪天》谓之求每日夜半定漏、求每日昼夜刻。<br /><br />&nbsp;&nbsp;&nbsp;&nbsp;倍日出分，为夜分；减元法，为昼分；百约，为尽夜分。《乾元》置日入分，以日出分减之为昼分，以减元率为夜分，以五因之，以刻法除为昼夜刻分。《仪天》先求夜半定漏，置其日晷漏母，以刻法除之为刻，不满，三因为分，为夜半定漏及分。置夜半定漏刻及分，倍之，其分满刻法为刻，不满为分，即得夜刻及分。以夜刻减一百刻，余者为昼刻及分，减昼五刻，加夜刻，为日出没刻之数。<br /><br />&nbsp;&nbsp;&nbsp;&nbsp;更筹：《乾元》谓之更点差分。<br /><br />&nbsp;&nbsp;&nbsp;&nbsp;倍晨分，以五收，为更差；又五收，为筹差。《乾元》法同。《仪天》不立此法。<br /><br />&nbsp;&nbsp;&nbsp;&nbsp;步晷漏<br /><br />&nbsp;&nbsp;&nbsp;&nbsp;冬至后初夏至后次象：八十八日、小余八千八百九十九半，约余八千八百一十一分。<br /><br />&nbsp;&nbsp;&nbsp;&nbsp;夏至后初冬至后次象：九十三日、小余七千四百八十五，约余七千四百一十二分。<br /><br />&nbsp;&nbsp;&nbsp;&nbsp;前限：一百八十八十一日、小余六千二百八十五，约余六千二百二十太。<br /><br />&nbsp;&nbsp;&nbsp;&nbsp;辰法：八百四十一分三分之二。<br /><br />&nbsp;&nbsp;&nbsp;&nbsp;刻法：一百一分。<br /><br />&nbsp;&nbsp;&nbsp;&nbsp;辰：八刻三十三分三分之二。<br /><br />&nbsp;&nbsp;&nbsp;&nbsp;昏明：二百五十二分半。<br /><br />&nbsp;&nbsp;&nbsp;&nbsp;冬至后上限五十九日，下限一百二十三日、小余六千二百八十五，约余六千二百二十二太。<br /><br />&nbsp;&nbsp;&nbsp;&nbsp;中晷：一丈二尺七寸一分半。<br /><br />&nbsp;&nbsp;&nbsp;&nbsp;冬至后上差、夏至后下差：二千一百三十分。<br /><br />&nbsp;&nbsp;&nbsp;&nbsp;升法：一十五万六千四百二十八分。<br /><br />&nbsp;&nbsp;&nbsp;&nbsp;冬至后下差、夏至后上差：四千八百一十二分。<br /><br />&nbsp;&nbsp;&nbsp;&nbsp;平法：一十七万四千三分。<br /><br />&nbsp;&nbsp;&nbsp;&nbsp;夏至后上限同冬至后下限，夏至后下限同冬至后上限。<br /><br />&nbsp;&nbsp;&nbsp;&nbsp;中晷：一尺四寸七分、小分八十四。<br /><br />&nbsp;&nbsp;&nbsp;&nbsp;《仪天》求每日阳城晷景常数：置入冬、夏二至后求日数及分，以所入象日数下盈缩分盈减缩加之为其日定积，又以减其象小余为夜半定积及分。又隔位除一，用若夜半定积及分在二至上限以下者，为入上限之数；以上者，以返减前限日及约余，为入下限日及分。若冬至后上限、夏至后下限，以十四乘之，所得，以减上下限差分，为定差法；以所入上下限日数再乘之，所得，满一百万为尺，不满为寸及分，以减冬至晷影，余为其日中晷景常数也。若夏至后上限、冬至后下限，以三十五乘之，以上下差分为定法；以入上下限日数再乘之，退一等，满一百万为尺，不满尺为寸及分，用加夏至晷景，即得其日中晷景常数。<br /><br />&nbsp;&nbsp;&nbsp;&nbsp;《仪天》求晷景每日损益差：以其日晷景与次日晷景相减，其日景长于次日晷影为损，短于次日晷景为益。<br /><br />&nbsp;&nbsp;&nbsp;&nbsp;《仪天》求阳城中晷景定数：置五千分，以其日晷景定数损益差乘之，所得，以万约之为分，冬至后用减，夏至后用加；冬至一日有减无加，夏至一日有加无减。<br /><br />&nbsp;&nbsp;&nbsp;&nbsp;《仪天》求晷漏损益度入前后限数：置入冬至后来日数，在前限以下者为损；以上者，减去前限，余为入后限日数者为益。若算立成，自冬至后一日，日加满初象，即加象下约余，为一象之数。<br /><br />&nbsp;&nbsp;&nbsp;&nbsp;《仪天》求每日晷漏损益数：置入前后限损益日数及分，如初象以下为在上限；以上者，返减前限，余为下限，皆自相乘之，其分半以下乘，半以上收之；以一百通日，内其分，乃乘之；所得，在冬至后初象、夏至后次象，以升法除之。若冬至后次象、夏至后初象，以平法除之；皆为分，不满，退除为小分；所得，置于上位，又别置五百五分于下，以上减下，以下乘上；用在升法者，以二千八百五十除之；用在平法者，以五千五百五十二除之；皆为分，不满，退除为小分；所得，以加上位，为其日损益数。<br /><br />&nbsp;&nbsp;&nbsp;&nbsp;《仪天》求每日黄道去极度及赤道内外度分：若春分后置损益差，以五十乘之，以一千五十二除之为度，不满，以一千四十二除之为分，以加六十七度三千八百四十五。若秋分后，置损益差，以五十乘之，以一千六十除之为度，不满，以一千五十退除为分，以减一百一十五度二千二百二十二分，即得黄道去极度。置去极度分，与九十一度三千八百四十五相减，余者为赤道内外度分。若黄道去极度分在九十一度三千八百四十五以下者为内，若在以上者为外度及分。<br /><br />&nbsp;&nbsp;&nbsp;&nbsp;《仪天》求每日晷漏母：各以其日损益差，自春分初日以后加一千七百六十八，自秋分初日以后减二千七百七十七，各得其日晷漏母，又曰晨分。<br /><br />&nbsp;&nbsp;&nbsp;&nbsp;《仪天》求每日昏分及距午分：置日元分，以其日晷漏母减之，余者为昏分。又以其日晷漏母减五千五十分，余者为其日距午分。<br /><br />&nbsp;&nbsp;&nbsp;&nbsp;月离九道交会《乾元》谓之交会，《仪天》谓之步交会。<br /><br />&nbsp;&nbsp;&nbsp;&nbsp;交总：七十一万七千八百一、秒八十二。<br /><br />&nbsp;&nbsp;&nbsp;&nbsp;正交：三百六十三度、八千二百八十三、秒七。<br /><br />&nbsp;&nbsp;&nbsp;&nbsp;半交：一百八十一度、九千一百四十二、秒五十三半。<br /><br />&nbsp;&nbsp;&nbsp;&nbsp;少交：九十度、九千五百二十一、秒二十六太。<br /><br />&nbsp;&nbsp;&nbsp;&nbsp;平朔：一度、四千六百三十二。<br /><br />&nbsp;&nbsp;&nbsp;&nbsp;平望：空、七千三百一十六。<br /><br />&nbsp;&nbsp;&nbsp;&nbsp;朔差：二度、八千八百四十一。<br /><br />&nbsp;&nbsp;&nbsp;&nbsp;望差：二度、一千五百二十五。<br /><br />&nbsp;&nbsp;&nbsp;&nbsp;初准：一万六千六百四十一。<br /><br />&nbsp;&nbsp;&nbsp;&nbsp;中准：一万八千一百九十一。<br /><br />&nbsp;&nbsp;&nbsp;&nbsp;末准：一千五百五十。<br /><br />&nbsp;&nbsp;&nbsp;&nbsp;《乾元》交会<br /><br />&nbsp;&nbsp;&nbsp;&nbsp;交率：一万六千、秒七千八百九十一。<br /><br />&nbsp;&nbsp;&nbsp;&nbsp;交策：二十七、余六百二十三、秒九千四百五十五。<br /><br />&nbsp;&nbsp;&nbsp;&nbsp;朔准：二、九百三十六、秒五百四十五。<br /><br />&nbsp;&nbsp;&nbsp;&nbsp;望准：十四、二千二百五十。<br /><br />&nbsp;&nbsp;&nbsp;&nbsp;初限：三万六千五百九十四。<br /><br />&nbsp;&nbsp;&nbsp;&nbsp;中限：四万二。<br /><br />&nbsp;&nbsp;&nbsp;&nbsp;末限：三千四百八。<br /><br />&nbsp;&nbsp;&nbsp;&nbsp;《仪天》步交会<br /><br />&nbsp;&nbsp;&nbsp;&nbsp;交终分：二十七万四千八百四十三、秒二千二百七十九。<br /><br />&nbsp;&nbsp;&nbsp;&nbsp;交终日：二十七、余二千一百四十三、秒二千二百七十九。<br /><br />&nbsp;&nbsp;&nbsp;&nbsp;交中日：一十三、余六千一百二十一、秒六千一百二十一。<br /><br />&nbsp;&nbsp;&nbsp;&nbsp;交朔日：二、余三千二百一十五、秒七千七百二十一。<br /><br />&nbsp;&nbsp;&nbsp;&nbsp;交望日：一十四、余七千七百二十九、秒五千。<br /><br />&nbsp;&nbsp;&nbsp;&nbsp;前限日：一十二、余四千五百一十三、秒七千二百七十九。<br /><br />&nbsp;&nbsp;&nbsp;&nbsp;后限日：一、余一千六百七、秒八千八百六十半。<br /><br />&nbsp;&nbsp;&nbsp;&nbsp;交差：四十五。<br /><br />&nbsp;&nbsp;&nbsp;&nbsp;交数：五百七十二。<br /><br />&nbsp;&nbsp;&nbsp;&nbsp;秒母：一万。<br /><br />&nbsp;&nbsp;&nbsp;&nbsp;阴限：七千二百八十六。<br /><br />&nbsp;&nbsp;&nbsp;&nbsp;交日：空、小余六千一百四十六、秒三百七十三。<br /><br />&nbsp;&nbsp;&nbsp;&nbsp;阳限：三千一百七十四。<br /><br />&nbsp;&nbsp;&nbsp;&nbsp;月食既限：二千五百八十二。<br /><br />&nbsp;&nbsp;&nbsp;&nbsp;月食分法：九百一十二半。<br /><br />&nbsp;&nbsp;&nbsp;&nbsp;中盈度：《乾元》谓之求平交朔日。《仪天》谓之求天正朔入交。<br /><br />&nbsp;&nbsp;&nbsp;&nbsp;以通余减元积，七十五展之，以四百六十七除为分，满交总去之，为总数；不尽，半而进位，倍总数，百收为分，用减之，余以元法收为度，不满为分，命曰中盈度及分。《乾元》置朔分，以交率去之，余以五因之，满元率收为日，即得平交朔日及分；次朔、望，以朔、望准加之，即得所求。《仪天》置天正朔积分，以交终分去之，满宗法为日，即得所求。<br /><br />&nbsp;&nbsp;&nbsp;&nbsp;求次朔望中盈：《仪天》谓之求次朔入交。<br /><br />&nbsp;&nbsp;&nbsp;&nbsp;各置天正经朔中盈度分，视十一月望，十二月朔、望中日，如二十九日五千三百七以下者，即加朔、望差度分秒，余月即加平朔、望度分秒，即得所求。《乾元》法见上。《仪天》置天正朔入交泛日余秒，如交朔及交望余秒皆满交终日及余秒即去之，各得朔、望入交泛日及余秒。<br /><br />&nbsp;&nbsp;&nbsp;&nbsp;月离朔交初度分：《乾元》谓之求朔望交分。《仪天》谓之求入交常日。<br /><br />&nbsp;&nbsp;&nbsp;&nbsp;置其朔中盈度分，常与其朔常日度分合之，如正交以下者减半法，以上者倍而加之。<br /><br />&nbsp;&nbsp;&nbsp;&nbsp;加减讫为定，用减天正加时黄道宿度分，余命起天正之宿初算，即得所求。《乾元》置平交朔、望日及分，以元率通之，以日躔阴阳差阳加阴减，为朔、望交分。《仪天》以其日入盈朔限升平定数，升加平减入交泛日，即为其朔、望入交常日也。《仪天》又有求朔、望入定交日，置其日入迟疾限升平定数，以交差乘之，如交数而一，升加平减入交常日，即为入定交日。<br /><br />&nbsp;&nbsp;&nbsp;&nbsp;月入阴阳历：《乾元》谓之求朔望阴阳定分，《仪天》谓之求月行阴阳历。以月离先后定数，先加后减朔、望中盈，用加朔、望常日月分，分即百除，度即百通。<br /><br />&nbsp;&nbsp;&nbsp;&nbsp;如中准以下者为月出黄道外；以上者去之，余为月入黄道内。《乾元》以一百四十二乘阴阳差，一千八百二除，阳加阴减朔、望交分，为度定分；中限以上为阳，以下为阴。《仪天》视入交定日及余秒，在交中日以下为阳，以上者去之，余为月入阴历。<br /><br />&nbsp;&nbsp;&nbsp;&nbsp;求食甚定余：置朔定分，如半法以下者返减半法，余为午前分；前以上者减去半法，余为午后分；以乘三百，如半昼分而一，为差。午后加之，午前半而减之。<br /><br />&nbsp;&nbsp;&nbsp;&nbsp;加减定朔分，为食定余。以差皆加午前、后分，为距中分。其望定分，便为食定余。《乾元》以半昼刻约刻法为时差，乃视定朔小余，在半法以下为用减半法为午前分；以上者去之，为午后分；以时差乘，五因之，如刻法而一，午前减，午后加，又皆加午前、后分，为距日分；刻法而一，为距午刻分。月只以定朔小余为食定余。《仪天》置月行去交黄赤道差，视月道差，如黄赤道交者，依其加减；不如黄赤道交者，返其加减；定朔、望小余为食甚余，亦返其加减去交定分。其日食，则又以其日昼刻，其三百五十四为时差，乃视食甚余，如半法以下，返减半法，余为初率；半法以上者，半法去之，余为末率；满一百一收之，为初率；以减末率，倍之，以加食甚余，为食定余；亦加减初、末率，为距午退分；置之，皆如求发敛加时术入之，即日、月食甚辰刻及分也。<br /><br />&nbsp;&nbsp;&nbsp;&nbsp;入食限：置黄道内、外分，如初准已上、末准已下为入食限。望入食限则月食，朔入食限则日食。月在黄道内则日食，在外则不食，望则无问内、外皆食。末准已下为交后分；初准以上者，返减中准，为交前分。《乾元》置阴阳定分，在初限以上、末限以下，为入食限，余同《应天》。《仪天》置朔、望入交月行阴阳历日及余秒，如前限以上、后限以下者，为入食限。望入食限则月食，朔入食限、月入阴历则日食。如后限以下为交后限，以上以减交中日及余秒为交前限，各得所求。<br /><br />&nbsp;&nbsp;&nbsp;&nbsp;入盈缩历：《乾元》、《仪天》不立此法。<br /><br />&nbsp;&nbsp;&nbsp;&nbsp;置朔定积，如一百八十二日、六千二百二十三以下为入盈日分；以上者去之，余为入缩日分。<br /><br />&nbsp;&nbsp;&nbsp;&nbsp;黄道差：《乾元》谓之求晷差。《仪天》谓之求黄道食差。<br /><br />&nbsp;&nbsp;&nbsp;&nbsp;置其朔入历盈、缩日及分，如四十五日以上、一百三十七日以下，皆以一千五百乘，为泛差；如四十五日以下，返减之，余为初限日，一百三十七日以上者减去之，余为末限日及分，以六十七乘，半之，用减泛差，以乘距午分，以元法收为黄道定分；入盈，以定分午前内减外加、午后内加外减；入缩，以定分午前内加外减，午后内减外加。《乾元》置入气日，以距冬至之气，以十五乘之，以所入气日通之，以一百八十二日以下为入阳历，以上者去之，为入阴历。置入历分，在四十五日以下，以三十七乘，五除，退一等，为泛差；在四十五日以上、一百三十七日以下，只用三十三、秒三十为泛差；一百三十七以上者去之，余以三十七乘，五除，退一位，用减三十三、秒三十为泛差；皆以距午分乘为晷差。《仪天》二至后日益差至立春、立秋，得一百一十三、小分六十二半，立夏、立冬后每日损，以宗法乘之；冬至、立冬后三气用四十四万二千三百八十四，夏至、立夏后各三气用二十七万九千八百五十八除，为食差；以食甚距午正刻乘其日食差，为定差；冬至后，甚在午正东，阴减阳加；甚在午正西，阴加阳减；夏至后即返此；立冬初日后，每气益差二十、秒四十四，至冬至初日加六十二、秒三十二；自后每气损差二十、秒四十四，终于大寒，甚在午正西，即每刻累益其差，阴历加，阳历减。<br /><br />&nbsp;&nbsp;&nbsp;&nbsp;赤道差：《乾元》谓之求离差，《仪天》谓之求赤道食差。<br /><br />&nbsp;&nbsp;&nbsp;&nbsp;置入盈缩历日及分，如九十一日以下，返减之，为初限日；以上者，用减一百八十二日半，余为末限日及分；四因之，用减三百七十四，为泛差；以乘距中分，如半昼分而一，用减泛差，为赤道定分；盈初缩末内减外加、缩初盈末内加外减。《乾元》计春、秋二分后日加入气日，以十五乘，在九十以下，以九十一乘，退为泛差；九十一以上去之，余以九十一乘，退一等，以减八百一十九，为泛差；二分气内置入气日，以九十一乘，退为泛差；以半昼刻而一，以乘距午分，用加减泛差，为离差；食甚在出没以前者，不用求离差，只用泛差，春分后阴加阳减，秋分后阴减阳加。《仪天》二分后益差至二至，积差皆二千八百二十六，自后累减至二分空，冬至后日损三十一、小分八十，夏至后日益三十、小分十五，又以宗法乘积差，各以盈缩初末限分除之，为日差；乃以末限累增、初限累损，各为每日食差；又以半昼刻数约其日食差，以乘食甚距午正刻，所得以减食差，余为定数。余同《乾元》。<br /><br />&nbsp;&nbsp;&nbsp;&nbsp;日食差：依黄、赤二差，同名相从，异名相消，为食差。二历法同。<br /><br />&nbsp;&nbsp;&nbsp;&nbsp;距交分：《乾元》谓之去交分。《仪天》谓之去交定分。<br /><br />&nbsp;&nbsp;&nbsp;&nbsp;置交前后分，以黄、赤二差加减之，为距交分。如月在内道不足减者，返减入外道，不食；如月在外道不足减，返减食差，为返减入内道即有食。《乾元》置阴阳历去交前后分，以食差合加减者，依其加减，所得为去交前后定分。月在阴历，去交前后分不足减者，即返减食差，交前减之，余者为得阳历交后得减之，余者为阳历交前定分，并不入食限。月在阳历，去交前后分不足减者，亦返减食差，交前减之，余者为阴历交后定分，交后减之，余者为阴历交前定分，并入食限。《仪天》应食差，同名相从，异名相消，余同《乾元》法。<br /><br />&nbsp;&nbsp;&nbsp;&nbsp;日食分：置距交分，如四百二十以下者类同阳历分；以上者去之，为阴历分；又以食定余减四分之三，午前倍之，午后半之。<br /><br />&nbsp;&nbsp;&nbsp;&nbsp;皆退一等，用减阴阳历分，为食定分；如不足减，即返减之，余进一位，加阴历分，为食定分；阳以四十二除，为食之大分；阴九百六十以下返减之，如九十六而一，为食之大分，命十为限。《乾元》置交前后分，以食差加减之，为定交分；在九百二十以下为阳，以上去之为阴。在阳以九十四、在阴以二百一十三除为大分，余同《应天》。《仪天》置入限去交定分，减七百二十八，阳限以上为阴历食，以阳限去之，余减阴限为阴历食分，以下者为阳历食分，亦减三百一十七，如限除之，皆进一位，各命十为限，余同《应天》。<br /><br />&nbsp;&nbsp;&nbsp;&nbsp;月食分：置黄道内外前后分，如食限三百四十以下者，食既；以上者，返减末准，余以一百二十一除，为月食之大分。其食五分以下，在子正前后八□内，以□百四十二除为食之大分，命十为限。）其前后分，以九百以上入或食或不食之限。（《乾元》交定分在七百五十二以下，食既；以上，返减末限，以二百六十四除之为大分。《仪天》阳减阴加前后定分九百一十二半，在既限以下、食既以上，以去交分减之，以月食法除之为大分。?/font><br /><br />&nbsp;&nbsp;&nbsp;&nbsp;日月食亏初复末：《乾元》谓之求定用刻，《仪天》谓之求日月泛用分、求亏初复末。<br /><br />&nbsp;&nbsp;&nbsp;&nbsp;百通日月食之大小分，以一千三百三十七乘之，各如其日离分，为定用分；加食定余，为复末定分；减之，为亏初定分。其月食，以食限减定用分，用减食甚，为亏初定分；如不足减者，即以食限分如望定余为食定分，余却依日食加减，各得月食亏初、复末定分也。《仪天》月以五百八十八，日以五百二十九、秒二十乘所食分，退一等，半之，为定用刻。《仪天》日以五百四十五、秒四十，月以六百六，皆乘所食分，其小分以本母除，从之，为泛用分；其食又视去交定分在一千七百二十六以下增半刻，八百五十六以下又增半刻，以一千三百五十乘，以辰定分除，为定用刻；皆减定朔、望小余为亏初，加之为复末。<br /><br />&nbsp;&nbsp;&nbsp;&nbsp;日食起亏：《乾元》谓之求日食初起。<br /><br />&nbsp;&nbsp;&nbsp;&nbsp;视距交分如四百二十以上者，初起西北，甚于正北，复于东北；如以下者，初起西南，甚于正南，复于东南。凡食八分以上者，皆初起正西，复于正东。《仪天》、《乾元》日在阴历，初起西北；在阳历，初起西南，余并同《应天》。<br /><br />&nbsp;&nbsp;&nbsp;&nbsp;月食起亏：《乾元》谓之月食初定，《仪天》谓之月食初起。<br /><br />&nbsp;&nbsp;&nbsp;&nbsp;月在内道，初起东南，甚于正南，复于西南；月在外道，初起东北，甚于正北，复于西北。凡食八分以上者，初起正东，复于正西。《乾元》《仪天》以内道为阴历，外道为阳历，余皆同《应天》。而《仪天》又法云，此法据古经所载，以究天体，食在午中前后一辰之内，其余方若要的验，当视日月食时所在方位高下，审祥黄道斜正、月行所向，起亏、复满皆可知也。<br /><br />&nbsp;&nbsp;&nbsp;&nbsp;带食出入：《仪天》谓之求带食出入见食分数。<br /><br />&nbsp;&nbsp;&nbsp;&nbsp;视其日出入分，如在亏初定分以上、复末定分以下，即带食出入。食甚在出入分以下，以出入分减复末定分，为带食差；食甚在出入分以上者，以亏初定分减出入分，为带食差；以乘食定分，满定用而一，日阳以四十二、阴以九十六、月一百二十一除之，为带食之大分，余为小分。《乾元》各以食甚余与其日晨昏分相减，余为带食差；其带食差在定用刻以下者，即带食出入；以上者，即不带食出入也。以带食差乘所食之分，满定用刻而一，所得以减所食之分，即带食出入所见之分也。其朔日食甚在昼者，晨为已食之分，昏为所残之分；若食甚在夜，昏为已食之分，晨为所残之分。其月食，见此可以知之也。《仪天》以食甚余减晨昏分，余为出入前分，不足者，返减食甚，余为出入后分，以乘所食之分，其食分以本母通之，从其小分，满定用分除之，所得以本母约之，不满者，半以上为半强，半以下为半弱，即得带食出入之分数也。其日、月食甚在出入前者，为所残之分，在出入后者，为已退之分。<br /><br />&nbsp;&nbsp;&nbsp;&nbsp;更点：《乾元》、《仪天》谓之月食入定点。<br /><br />&nbsp;&nbsp;&nbsp;&nbsp;各置亏初、食甚、复末定分，如晨分以下者加晨分，昏分以上者减去昏分，皆以更分除为更数，不尽，以点分除之为点数。命初更，算外，即得所求。《乾元》法同。《仪天》倍其日晨分，以五除之为更分，又以五除之为点分。乃视所求小余，如晨分以下加晨分，昏分以上减去昏分，求更点并同《应天》。<br /><br />&nbsp;&nbsp;&nbsp;&nbsp;日月食宿分：《乾元》谓之日月食宿。<br /><br />&nbsp;&nbsp;&nbsp;&nbsp;以天正冬至黄道日度加朔望常日月度，命起斗初，算外，即日月食在宿分也。《乾元》以距日没辰至食甚辰之数，约其日离差，用加昏度。《仪天》用加时定月度也。						</div>
            <div class="link">
                <a id="err-report" href="javascript:void(0)" onClick="report('宋史出错啦!');">
                    错误举报</a><a id="add-bookcase" href="javascript:void(0)" onClick="addbookcase(31552,2039586);">加入书签</a><a
                        href="2039585.html">上一页</a>&larr;<a href="index.html">返回列表</a>&rarr;<a
                            href="2039587.html">下一页</a><a id="book-vote" href="javascript:void(0)" onClick="vote(31552);">投推荐票</a><a
                                id="err-report" href="javascript:void(0)" onClick="report('宋史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2039585.html"; var next_page = "2039587.html"; var index_page = "index.html"; var sortid = "9"; var article_id = "31552"; var chapter_id = "2039586"; var articlename = "宋史"; var chaptername = "志 069 志第二十二 律历二"; var author = "脱脱"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>