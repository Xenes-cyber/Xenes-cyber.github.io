<!DOCTYPE html>
<html>
<head>
<meta charset="gbk" />
<title>梁书- 附录 梁书序-在线阅读-哈西文学网</title>
<meta name="keywords" content="姚思廉，梁书， 附录 梁书序全文， 附录 梁书序在线阅读 哈西文学网" />
<meta name="description" content="哈西文学网提供姚思廉的梁书  附录 梁书序全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/185666.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/185666.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 附录 梁书序</h1>
            <div class="link xb">
                <a href="185650.html">上一页</a>&larr;<a href="index.html">返回列表</a>&rarr;<a
                    href="index.html">下一页</a></div>			
            <div id="BookText">&nbsp;&nbsp;&nbsp;&nbsp;《梁书》，六本纪，五十列传，合五十六篇。唐贞观三年，诏右散骑常侍姚<br /><br />&nbsp;&nbsp;&nbsp;&nbsp;思廉撰。思廉者，梁史官察之子。推其父意，又颇采诸儒谢吴等所记，以成此书。<br /><br />&nbsp;&nbsp;&nbsp;&nbsp;臣等既校正其文字，又集次为目录一篇而叙之曰：<br /><br />&nbsp;&nbsp;&nbsp;&nbsp;自先王之道不明，百家并起，佛最晚出，为中国之患，而在梁为尤甚，故不<br /><br />&nbsp;&nbsp;&nbsp;&nbsp;得而不论也。盖佛之徒自以谓吾之所得者内，而世之论佛者皆外也，故不可绌；<br /><br />&nbsp;&nbsp;&nbsp;&nbsp;虽然，彼恶睹圣人之内哉？《书》曰：“思曰睿，睿作圣。”盖思者，所以致其<br /><br />&nbsp;&nbsp;&nbsp;&nbsp;知也。能致其知者，察三才之道，辩万物之理，小大精粗无不尽也。此之谓穷理，<br /><br />&nbsp;&nbsp;&nbsp;&nbsp;知之至也。知至矣，则在我者之足贵，在彼者之不足玩，未有不能明之者也。有<br /><br />&nbsp;&nbsp;&nbsp;&nbsp;知之之明而不能好之，未可也，故加之诚心以好之；有好之之心而不能乐之，未<br /><br />&nbsp;&nbsp;&nbsp;&nbsp;可也，故加之至意以乐之。能乐之则能安之矣。如是，则万物之自外至者安能累<br /><br />&nbsp;&nbsp;&nbsp;&nbsp;我哉？万物之所不能累，故吾之所以尽其性也。能尽其性则诚矣。诚者，成也，<br /><br />&nbsp;&nbsp;&nbsp;&nbsp;不惑也。既成矣，必充之使可大焉；既大矣，必推之使可化焉；能化矣，则含智<br /><br />&nbsp;&nbsp;&nbsp;&nbsp;之民，肖翘之物，有待于我者，莫不由之以至其性，遂其宜，而吾之用与天地参<br /><br />&nbsp;&nbsp;&nbsp;&nbsp;矣。德如此其至也，而应乎外者未尝不与人同，此吾之道所以为天下之达道也。<br /><br />&nbsp;&nbsp;&nbsp;&nbsp;故与之为衣冠、饮食、冠昏、丧祭之具，而由之以教其为君臣、父子、兄弟、夫<br /><br />&nbsp;&nbsp;&nbsp;&nbsp;妇者，莫不一出乎人情；与之同其吉凶而防其忧患者，莫不一出乎人理。故与之<br /><br />&nbsp;&nbsp;&nbsp;&nbsp;处而安且治之所集也，危且乱之所去也。与之所处者其具如此，使之化者其德如<br /><br />&nbsp;&nbsp;&nbsp;&nbsp;彼，可不谓圣矣乎？既圣矣，则无思也，其至者循理而已；无为也，其动者应物<br /><br />&nbsp;&nbsp;&nbsp;&nbsp;而已。是以覆露乎万物，鼓舞乎群众，而未有能测之者也，可不谓神矣乎？神也<br /><br />&nbsp;&nbsp;&nbsp;&nbsp;者，至妙而不息者也，此圣人之内也。圣人者，道之极也，佛之说其有以易此乎？<br /><br />&nbsp;&nbsp;&nbsp;&nbsp;求其有以易此者，固其所以为失也。夫得于内者，未有不可行于外也；有不可行<br /><br />&nbsp;&nbsp;&nbsp;&nbsp;于外者，斯不得于内矣。《易》曰：“智周乎万物而道济乎天下，故不过。”此<br /><br />&nbsp;&nbsp;&nbsp;&nbsp;圣人所以两得之也。智足以知一偏，而不足以尽万事之理，道足以为一方，而不<br /><br />&nbsp;&nbsp;&nbsp;&nbsp;足以适天下之用，此百家之所以两失之也。佛之失其不以此乎？则佛之徒自以谓<br /><br />&nbsp;&nbsp;&nbsp;&nbsp;得诸内者，亦可谓妄矣。<br /><br />&nbsp;&nbsp;&nbsp;&nbsp;夫学史者将以明一代之得失也，臣等故因梁之事，而为著圣人之所以得及佛<br /><br />&nbsp;&nbsp;&nbsp;&nbsp;之所以失以传之者，使知君子之所以距佛者非外，而有志于内者，庶不以此而易<br /><br />&nbsp;&nbsp;&nbsp;&nbsp;彼也。<br /><br />&nbsp;&nbsp;&nbsp;&nbsp;臣巩等谨叙目录，昧死上。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,185666);">加入书签</a><a
                        href="185650.html">上一页</a>&larr;<a href="index.html">返回列表</a>&rarr;<a
                            href="index.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "185650.html"; var next_page = "index.html"; var index_page = "index.html"; var sortid = "9"; var article_id = "729"; var chapter_id = "185666"; var articlename = "梁书"; var chaptername = " 附录 梁书序"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>