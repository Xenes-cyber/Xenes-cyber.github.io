<!DOCTYPE html>
<html>
<head>
<meta charset="gbk" />
<title>汉书-表 高惠高后文功臣表第四-在线阅读-哈西文学网</title>
<meta name="keywords" content="班固，汉书，表 高惠高后文功臣表第四全文，表 高惠高后文功臣表第四在线阅读 哈西文学网" />
<meta name="description" content="哈西文学网提供班固的汉书 表 高惠高后文功臣表第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2/50.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2/50.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 汉书</div>
		<div class="fr"><a id="add-bookcase" href="javascript:void(0)" onClick="addbookcase(2,0);">加入书架</a>|<a id="book-vote" href="javascript:void(0)" onClick="vote(2);">投推荐票</a>|<a id="err-report" href="javascript:void(0)" onClick="report('汉书出错啦!');">错误举报</a>|<a href="https://www.haxi88.com/files/article/info/0/2.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>表 高惠高后文功臣表第四</h1>
            <div class="link xb">
                <a href="48.html">上一页</a>&larr;<a href="index.html">返回列表</a>&rarr;<a
                    href="51.html">下一页</a></div>			
            <div id="BookText">&nbsp;&nbsp;&nbsp;&nbsp;自古帝王之兴，曷尝不建辅弼之臣所与共成天功者乎！汉兴自秦二世元年之<br /><br />&nbsp;&nbsp;&nbsp;&nbsp;秋，楚陈之岁，初以沛公总帅雄俊，三年然后西灭秦，立汉王之号，五年东克项<br /><br />&nbsp;&nbsp;&nbsp;&nbsp;羽，即皇帝位。八载而天下乃平，始论功而定封。讫十二年，侯者百四十有三人。<br /><br />&nbsp;&nbsp;&nbsp;&nbsp;时大城名都民人散亡，户口可得而数裁什二三，是以大侯不过万家，小者五六百<br /><br />&nbsp;&nbsp;&nbsp;&nbsp;户。封爵之誓曰：“使黄河如带，泰山若厉，国以永存，爰及苗裔。”于是申以<br /><br />&nbsp;&nbsp;&nbsp;&nbsp;丹书之信，重以白马之盟，又作十八侯之位次。高后二年，复诏丞相陈平尽差列<br /><br />&nbsp;&nbsp;&nbsp;&nbsp;侯之功，录弟下竟，臧诸宗庙，副在有司。始未尝不欲固根本，而枝叶稍落也。<br /><br />&nbsp;&nbsp;&nbsp;&nbsp;故逮文、景四五世间，流民既归，户口亦息，列侯大者至三四万户，小国自<br /><br />&nbsp;&nbsp;&nbsp;&nbsp;倍，富厚如之。子孙骄逸，忘其先祖之艰难，多陷法禁，陨命亡国，或亡子孙。<br /><br />&nbsp;&nbsp;&nbsp;&nbsp;讫于孝武后元之年，靡有孑遗，耗矣。罔亦少密焉。故孝宣皇帝愍而录之，乃开<br /><br />&nbsp;&nbsp;&nbsp;&nbsp;庙臧，览旧籍，诏令有司求其子孙，咸出庸保之中，并受复除，或加以金帛，用<br /><br />&nbsp;&nbsp;&nbsp;&nbsp;章中兴之德。<br /><br />&nbsp;&nbsp;&nbsp;&nbsp;降及孝成，复加恤问，稍益衰微，不绝如线。善乎，杜业之纳说也！曰：<br /><br />&nbsp;&nbsp;&nbsp;&nbsp;“昔唐以万国致时雍之政，虞、夏以之多群后飨共己之治。汤法三圣，殷氏太平。<br /><br />&nbsp;&nbsp;&nbsp;&nbsp;周封八百，重译来贺。是以内恕之君，乐继绝世；隆名之主，安立亡国。至于不<br /><br />&nbsp;&nbsp;&nbsp;&nbsp;及下车，德念深矣。成王察牧野之克，顾群后之勤，知其恩结于民心，功光于王<br /><br />&nbsp;&nbsp;&nbsp;&nbsp;府也，故追述先父之志，录遗老之策，高其位，大其宇，爱敬饬尽，命赐备厚。<br /><br />&nbsp;&nbsp;&nbsp;&nbsp;大孝之隆，于是为至。至其没也，世主叹其功，无民而不思。所息之树且犹不伐，<br /><br />&nbsp;&nbsp;&nbsp;&nbsp;况其庙乎？是以燕、齐之祀与周并传，子继弟及，历载不堕。岂无刑辟，繇祖之<br /><br />&nbsp;&nbsp;&nbsp;&nbsp;竭力，故支庶赖焉。迹汉功臣，亦皆割符世爵，受山河之誓，存以著其号，亡以<br /><br />&nbsp;&nbsp;&nbsp;&nbsp;显其魂，赏亦不细矣。百余年间而袭封者尽，或绝失姓，或乏无主，朽骨孤于墓，<br /><br />&nbsp;&nbsp;&nbsp;&nbsp;苗裔流于道，生为愍隶，死为转尸。以往况今，甚可悲伤。圣朝怜闵，诏求其后，<br /><br />&nbsp;&nbsp;&nbsp;&nbsp;四方忻忻，靡不归心。出入数年而不省察，恐议者不思大义，设言虚亡，则厚德<br /><br />&nbsp;&nbsp;&nbsp;&nbsp;掩息，遴柬布章，非所以视化劝后也。三人为众，虽难尽继，宜从尤功。”于是<br /><br />&nbsp;&nbsp;&nbsp;&nbsp;成帝复绍萧何。<br /><br />&nbsp;&nbsp;&nbsp;&nbsp;哀、平之世，增修曹参、周勃之属，得其宜矣。以缀续前记，究其本末，并<br /><br />&nbsp;&nbsp;&nbsp;&nbsp;序位次，尽于孝文，以昭元功之侯籍。（表略）</div>
            <div class="link">
                <a id="err-report" href="javascript:void(0)" onClick="report('汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2,50);">加入书签</a><a
                        href="48.html">上一页</a>&larr;<a href="index.html">返回列表</a>&rarr;<a
                            href="51.html">下一页</a><a id="book-vote" href="javascript:void(0)" onClick="vote(2);">投推荐票</a><a
                                id="err-report" href="javascript:void(0)" onClick="report('汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "48.html"; var next_page = "51.html"; var index_page = "index.html"; var sortid = "9"; var article_id = "2"; var chapter_id = "50"; var articlename = "汉书"; var chaptername = "表 高惠高后文功臣表第四"; var author = "班固"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>