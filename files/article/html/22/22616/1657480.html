<!DOCTYPE html>
<html>
<head>
<meta charset="gbk" />
<title>扬子法言- 五百卷第八-在线阅读-哈西文学网</title>
<meta name="keywords" content="扬雄，扬子法言， 五百卷第八全文， 五百卷第八在线阅读 哈西文学网" />
<meta name="description" content="哈西文学网提供扬雄的扬子法言  五百卷第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22616/1657480.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22616/1657480.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 扬子法言</div>
		<div class="fr"><a id="add-bookcase" href="javascript:void(0)" onClick="addbookcase(22616,0);">加入书架</a>|<a id="book-vote" href="javascript:void(0)" onClick="vote(22616);">投推荐票</a>|<a id="err-report" href="javascript:void(0)" onClick="report('扬子法言出错啦!');">错误举报</a>|<a href="https://www.haxi88.com/files/article/info/22/22616.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 五百卷第八</h1>
            <div class="link xb">
                <a href="1657479.html">上一页</a>&larr;<a href="index.html">返回列表</a>&rarr;<a
                    href="1657481.html">下一页</a></div>			
            <div id="BookText">&nbsp;&nbsp;&nbsp;&nbsp;或问：“五百岁而圣人出，有诸？”曰：“尧、舜、禹，君臣也而并；文、<br /><br />&nbsp;&nbsp;&nbsp;&nbsp;武、周公，父子也而处。汤、孔子数百岁而生。因往以推来，虽千一不可知也。”<br /><br />&nbsp;&nbsp;&nbsp;&nbsp;圣人有以拟天地而参诸身乎！<br /><br />&nbsp;&nbsp;&nbsp;&nbsp;或问：“圣人有诎乎？”曰：“有。”曰：“焉诎乎？”曰：“仲尼于南子，<br /><br />&nbsp;&nbsp;&nbsp;&nbsp;所不欲见也；阳虎，所不欲敬也。见所不见，敬所不敬，不诎如何？”曰：“卫<br /><br />&nbsp;&nbsp;&nbsp;&nbsp;灵公问陈，则何以不诎？”曰：“诎身，将以信道也。如诎道而信身，虽天下不<br /><br />&nbsp;&nbsp;&nbsp;&nbsp;为也。”<br /><br />&nbsp;&nbsp;&nbsp;&nbsp;圣人重其道而轻其禄，众人重其禄而轻其道。圣人曰：“于道行与？”众人<br /><br />&nbsp;&nbsp;&nbsp;&nbsp;曰：“于禄殖与？”<br /><br />&nbsp;&nbsp;&nbsp;&nbsp;昔者齐、鲁有大臣，史失其名。曰：“何如其大也？”曰：“叔孙通欲制君<br /><br />&nbsp;&nbsp;&nbsp;&nbsp;臣之仪，征先生于齐、鲁，所不能致者二人。”曰：“若是，则仲尼之开迹诸侯<br /><br />&nbsp;&nbsp;&nbsp;&nbsp;也，非邪？”曰：“仲尼开迹，将以自用也。如委己而从人，虽有规矩准绳，焉<br /><br />&nbsp;&nbsp;&nbsp;&nbsp;得而用之。”<br /><br />&nbsp;&nbsp;&nbsp;&nbsp;或问：“孔子之时，诸侯有知其圣者与？”曰：“知之。”“知之则曷为不<br /><br />&nbsp;&nbsp;&nbsp;&nbsp;用？”曰：“不能。”曰：“知圣而不能用也，可得闻乎？”曰：“用之则宜从<br /><br />&nbsp;&nbsp;&nbsp;&nbsp;之，从之则弃其所习，逆其所顺，强其所劣，捐其所能，冲冲如也。非天下之至，<br /><br />&nbsp;&nbsp;&nbsp;&nbsp;孰能用之！”<br /><br />&nbsp;&nbsp;&nbsp;&nbsp;或问，“孔子知其道之不用也，则载而恶乎之？”曰：“之后世君子。”曰：<br /><br />&nbsp;&nbsp;&nbsp;&nbsp;“贾如是，不亦钝乎？”曰：“众人愈利而后钝，圣人愈钝而后利。关百圣而不<br /><br />&nbsp;&nbsp;&nbsp;&nbsp;惭，蔽天地而不耻，能言之类，莫能加也。贵无敌，富无伦，利孰大焉。”<br /><br />&nbsp;&nbsp;&nbsp;&nbsp;或曰：“孔子之道，不可小与？”曰：“小则败圣，如何！”曰：“若是则<br /><br />&nbsp;&nbsp;&nbsp;&nbsp;何为去乎？”曰：“爱日。”曰：“爱日而去，何也？”曰：“由群谋之故也。<br /><br />&nbsp;&nbsp;&nbsp;&nbsp;不听正，谏而不用。噫者，吾于观庸邪，无为饱食安坐而厌观也。由此观之，夫<br /><br />&nbsp;&nbsp;&nbsp;&nbsp;子之日亦爱矣。”或曰：“君子爱日乎？”曰：“君子仕则欲行其义，居则欲彰<br /><br />&nbsp;&nbsp;&nbsp;&nbsp;其道。事不厌，教不倦，焉得日？”<br /><br />&nbsp;&nbsp;&nbsp;&nbsp;或问：“其有继周者，虽百世可知也。秦已继周矣，不待夏礼而治者，其不<br /><br />&nbsp;&nbsp;&nbsp;&nbsp;验乎？”曰：“圣人之言，天也，天妄乎？继周者未欲太平也，如欲太平也，舍<br /><br />&nbsp;&nbsp;&nbsp;&nbsp;之而用它道，亦无由至矣。”<br /><br />&nbsp;&nbsp;&nbsp;&nbsp;赫赫乎日之光，群目之用也；浑浑乎圣人之道，群心之用也。<br /><br />&nbsp;&nbsp;&nbsp;&nbsp;或问：“天地简易，而圣人法之，何五经之支离？”曰：“支离盖其所以简<br /><br />&nbsp;&nbsp;&nbsp;&nbsp;易也。已简已易，焉支焉离？”<br /><br />&nbsp;&nbsp;&nbsp;&nbsp;或曰：“圣人无益于庸也。”曰：“世人之益者，仓廪也，取之如单。仲尼，<br /><br />&nbsp;&nbsp;&nbsp;&nbsp;神明也，小以成小，大以成大，虽山川、丘陵、草木、鸟鲁，裕如也。如不用也，<br /><br />&nbsp;&nbsp;&nbsp;&nbsp;神明亦末如之何矣。”<br /><br />&nbsp;&nbsp;&nbsp;&nbsp;或问：“圣人占天乎？”曰：“占天地。”“若此，则史也何异？”曰：“<br /><br />&nbsp;&nbsp;&nbsp;&nbsp;史以天占人，圣人以人占天。”<br /><br />&nbsp;&nbsp;&nbsp;&nbsp;或问：“星有甘、石，何如？”曰：“在德不在星。德隆则晷星，星隆则晷<br /><br />&nbsp;&nbsp;&nbsp;&nbsp;德也。”<br /><br />&nbsp;&nbsp;&nbsp;&nbsp;或问“大人”。曰：“无事从小为大人。”“请问小。”曰：“事非礼义为<br /><br />&nbsp;&nbsp;&nbsp;&nbsp;小。”<br /><br />&nbsp;&nbsp;&nbsp;&nbsp;圣人之言远如天，贤人之言近如地。<br /><br />&nbsp;&nbsp;&nbsp;&nbsp;珑玲其声者，其质玉乎？<br /><br />&nbsp;&nbsp;&nbsp;&nbsp;圣人矢口而成言，肆笔而成书。言可闻而不可殚，书可观而不可尽。<br /><br />&nbsp;&nbsp;&nbsp;&nbsp;周之人多行，秦之人多病。行有之也，病曼之也。周之士也贵，秦之士也贱。<br /><br />&nbsp;&nbsp;&nbsp;&nbsp;周之士也肆，秦之士也拘。<br /><br />&nbsp;&nbsp;&nbsp;&nbsp;月未望则载魄于西，既望则终魄于东。其溯于日乎？<br /><br />&nbsp;&nbsp;&nbsp;&nbsp;彤弓卢矢，不为有矣。<br /><br />&nbsp;&nbsp;&nbsp;&nbsp;聆听前世，清视在下，鉴莫近于斯矣。<br /><br />&nbsp;&nbsp;&nbsp;&nbsp;或问：“何如动而见畏？”曰：“畏人。”“何如动而见侮？”曰：“侮<br /><br />&nbsp;&nbsp;&nbsp;&nbsp;人。”夫见畏与见侮，无不由己。<br /><br />&nbsp;&nbsp;&nbsp;&nbsp;或问“礼难以强世”。曰：“难故强世。如夷俟、居肆，羁角之哺果而啖之，<br /><br />&nbsp;&nbsp;&nbsp;&nbsp;奚其强？或性或强，及其名一也。”<br /><br />&nbsp;&nbsp;&nbsp;&nbsp;见弓之张兮，弛而不失其良兮。或曰：“何谓也？”曰：“檠之而已矣。”<br /><br />&nbsp;&nbsp;&nbsp;&nbsp;川有防，器有范，见礼教之至也。<br /><br />&nbsp;&nbsp;&nbsp;&nbsp;经营然后知干、桢之克立也。<br /><br />&nbsp;&nbsp;&nbsp;&nbsp;庄、杨荡而不法，墨、晏俭而废礼，申、韩险而无化，邹衍迂而不信。<br /><br />&nbsp;&nbsp;&nbsp;&nbsp;圣人之材，天地也；次，山陵、川泉也；次，鸟鲁草木也。</div>
            <div class="link">
                <a id="err-report" href="javascript:void(0)" onClick="report('扬子法言出错啦!');">
                    错误举报</a><a id="add-bookcase" href="javascript:void(0)" onClick="addbookcase(22616,1657480);">加入书签</a><a
                        href="1657479.html">上一页</a>&larr;<a href="index.html">返回列表</a>&rarr;<a
                            href="1657481.html">下一页</a><a id="book-vote" href="javascript:void(0)" onClick="vote(22616);">投推荐票</a><a
                                id="err-report" href="javascript:void(0)" onClick="report('扬子法言更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657479.html"; var next_page = "1657481.html"; var index_page = "index.html"; var sortid = "9"; var article_id = "22616"; var chapter_id = "1657480"; var articlename = "扬子法言"; var chaptername = " 五百卷第八"; var author = "扬雄"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>