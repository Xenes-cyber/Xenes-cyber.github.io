<!DOCTYPE html>
<html>
<head>
<meta charset="gbk" />
<title>九章算术- 卷三-在线阅读-哈西文学网</title>
<meta name="keywords" content="张苍，九章算术， 卷三全文， 卷三在线阅读 哈西文学网" />
<meta name="description" content="哈西文学网提供张苍的九章算术  卷三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22596/1657201.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22596/1657201.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 九章算术</div>
		<div class="fr"><a id="add-bookcase" href="javascript:void(0)" onClick="addbookcase(22596,0);">加入书架</a>|<a id="book-vote" href="javascript:void(0)" onClick="vote(22596);">投推荐票</a>|<a id="err-report" href="javascript:void(0)" onClick="report('九章算术出错啦!');">错误举报</a>|<a href="https://www.haxi88.com/files/article/info/22/22596.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三</h1>
            <div class="link xb">
                <a href="1657200.html">上一页</a>&larr;<a href="index.html">返回列表</a>&rarr;<a
                    href="1657202.html">下一页</a></div>			
            <div id="BookText">&nbsp;&nbsp;&nbsp;&nbsp;○衰分（以御贵贱禀税）<br /><br />&nbsp;&nbsp;&nbsp;&nbsp;衰分<br /><br />&nbsp;&nbsp;&nbsp;&nbsp;〔衰分，差也。〕<br /><br />&nbsp;&nbsp;&nbsp;&nbsp;术曰：各置列衰；<br /><br />&nbsp;&nbsp;&nbsp;&nbsp;〔列衰，相与率也。重叠，则可约。〕<br /><br />&nbsp;&nbsp;&nbsp;&nbsp;副并为法，以所分乘未并者，各自为实。实如法而一。<br /><br />&nbsp;&nbsp;&nbsp;&nbsp;〔法集而衰别。数，本一也。今以所分乘上别，以下集除之，一乘一除，适<br /><br />&nbsp;&nbsp;&nbsp;&nbsp;足相消，故所分犹存，且各应率而别也。于今有术，列衰各为所求率，副并为所<br /><br />&nbsp;&nbsp;&nbsp;&nbsp;有率，所分为所有数。又以经分言之，假令甲家三人，乙家二人，丙家一人，并<br /><br />&nbsp;&nbsp;&nbsp;&nbsp;六人，共分十二，为人得二也。欲复作逐家者，则当列置人数，以一人所得乘之。<br /><br />&nbsp;&nbsp;&nbsp;&nbsp;今此术先乘而后除也。〕<br /><br />&nbsp;&nbsp;&nbsp;&nbsp;不满法者，以法命之。<br /><br />&nbsp;&nbsp;&nbsp;&nbsp;今有大夫、不更、簪袅、上造、公士，凡五人，共猎得五鹿。欲以爵次分之，<br /><br />&nbsp;&nbsp;&nbsp;&nbsp;问各得几何？答曰：大夫得一鹿三分鹿之二；不更得一鹿三分鹿之一；簪袅得一<br /><br />&nbsp;&nbsp;&nbsp;&nbsp;鹿；上造得三分鹿之二；公士得三分鹿之一。<br /><br />&nbsp;&nbsp;&nbsp;&nbsp;术曰：列置爵数，各自为衰。<br /><br />&nbsp;&nbsp;&nbsp;&nbsp;〔爵数者，谓大夫五，不更四，簪袅三，上造二，公士一也。《墨子・号令<br /><br />&nbsp;&nbsp;&nbsp;&nbsp;篇》以爵级为赐，然则战国之初有此名也。〕<br /><br />&nbsp;&nbsp;&nbsp;&nbsp;副并为法。以五鹿乘未并者各自为实。实如法得一鹿。<br /><br />&nbsp;&nbsp;&nbsp;&nbsp;〔今有术，列衰各为所求率，副并为所有率，今有鹿数为所有数，而今有之，<br /><br />&nbsp;&nbsp;&nbsp;&nbsp;即得。〕<br /><br />&nbsp;&nbsp;&nbsp;&nbsp;今有牛、马、羊食人苗。苗主责之粟五斗。羊主曰：“我羊食半马。”马主<br /><br />&nbsp;&nbsp;&nbsp;&nbsp;曰：“我马食半牛。”今欲衰偿之，问各出几何？答曰：牛主出二斗八升七分升<br /><br />&nbsp;&nbsp;&nbsp;&nbsp;之四；马主出一斗四升七分升之二；羊主出七升七分升之一。<br /><br />&nbsp;&nbsp;&nbsp;&nbsp;术曰：置牛四、马二、羊一，各自为列衰，副并为法。以五斗乘未并者各自<br /><br />&nbsp;&nbsp;&nbsp;&nbsp;为实。实如法得一斗。<br /><br />&nbsp;&nbsp;&nbsp;&nbsp;〔淳风等按：此术问意，羊食半马，马食半牛，是谓四羊当一牛，二羊当一<br /><br />&nbsp;&nbsp;&nbsp;&nbsp;马。今术置羊一、马二、牛四者，通其率以为列衰。〕<br /><br />&nbsp;&nbsp;&nbsp;&nbsp;今有甲持钱五百六十，乙持钱三百五十，丙持钱一百八十，凡三人俱出关，<br /><br />&nbsp;&nbsp;&nbsp;&nbsp;关税百钱。欲以钱数多少衰出之，问各几何？答曰：甲出五十一钱一百九分钱之<br /><br />&nbsp;&nbsp;&nbsp;&nbsp;四十一；乙出三十二钱一百九分钱之一十二；丙出一十六钱一百九分钱之五十六。<br /><br />&nbsp;&nbsp;&nbsp;&nbsp;术曰：各置钱数为列衰，副并为法。以百钱乘未并者，各自为实。实如法得<br /><br />&nbsp;&nbsp;&nbsp;&nbsp;一钱。<br /><br />&nbsp;&nbsp;&nbsp;&nbsp;〔淳风等按：此术甲、乙、丙持钱数以为列衰，副并为所有率，未并者各为<br /><br />&nbsp;&nbsp;&nbsp;&nbsp;所求率，百钱为所有数，而今有之，即得。〕<br /><br />&nbsp;&nbsp;&nbsp;&nbsp;今有女子善织，日自倍，五日织五尺。问日织几何？答曰：初日织一寸三十<br /><br />&nbsp;&nbsp;&nbsp;&nbsp;一分寸之十九；次日织三寸三十一分寸之七；次日织六寸三十一分寸之十四；次<br /><br />&nbsp;&nbsp;&nbsp;&nbsp;日织一尺二寸三十一分寸之二十八；次日织二尺五寸三十一分寸之二十五。<br /><br />&nbsp;&nbsp;&nbsp;&nbsp;术曰：置一、二、四、八、十六为列衰，副并为法。以五尺乘未并者，各自<br /><br />&nbsp;&nbsp;&nbsp;&nbsp;为实。实如法得一尺。<br /><br />&nbsp;&nbsp;&nbsp;&nbsp;今有北乡算八千七百五十八，西乡算七千二百三十六，南乡算八千三百五十<br /><br />&nbsp;&nbsp;&nbsp;&nbsp;六。凡三乡发徭三百七十八人。欲以算数多少衰出之，问各几何？答曰：北乡遣<br /><br />&nbsp;&nbsp;&nbsp;&nbsp;一百三十五人一万二千一百七十五分人之一万一千六百三十七；西乡遣一百一十<br /><br />&nbsp;&nbsp;&nbsp;&nbsp;二人一万二千一百七十五分人之四千四；南乡遣一百二十九人一万二千一百七十<br /><br />&nbsp;&nbsp;&nbsp;&nbsp;五分人之八千七百九。<br /><br />&nbsp;&nbsp;&nbsp;&nbsp;术曰：各置算数为列衰，<br /><br />&nbsp;&nbsp;&nbsp;&nbsp;〔淳风等按：三乡算数，约，可半者，为列衰。〕<br /><br />&nbsp;&nbsp;&nbsp;&nbsp;副并为法。以所发徭人数乘未并者，各自为实。实如法得一人。<br /><br />&nbsp;&nbsp;&nbsp;&nbsp;〔按：此术，今有之义也。〕<br /><br />&nbsp;&nbsp;&nbsp;&nbsp;今有禀粟，大夫、不更、簪袅、上造、公士，凡五人，一十五斗。今有大夫<br /><br />&nbsp;&nbsp;&nbsp;&nbsp;一人后来，亦当禀五斗。仓无粟，欲以衰出之，问各几何？答曰：大夫出一斗四<br /><br />&nbsp;&nbsp;&nbsp;&nbsp;分斗之一；不更出一斗；簪袅出四分斗之三；上造出四分斗之二；公士出四分斗<br /><br />&nbsp;&nbsp;&nbsp;&nbsp;之一。<br /><br />&nbsp;&nbsp;&nbsp;&nbsp;术曰：各置所禀粟斛，斗数、爵次均之，以为列衰。副并而加后来大夫亦五<br /><br />&nbsp;&nbsp;&nbsp;&nbsp;斗，得二十以为法。以五斗乘未并者，各自为实。实如法得一斗。<br /><br />&nbsp;&nbsp;&nbsp;&nbsp;〔禀前五人十五斗者，大夫得五斗，不更得四斗，簪袅得三斗，上造得二斗，<br /><br />&nbsp;&nbsp;&nbsp;&nbsp;公士得一斗。欲令五人各依所得粟多少减与后来大夫，即与前来大夫同。据前来<br /><br />&nbsp;&nbsp;&nbsp;&nbsp;大夫已得五斗，故言亦也。各以所得斗数为衰，并得十五，而加后来大夫亦五斗，<br /><br />&nbsp;&nbsp;&nbsp;&nbsp;凡二十，为法也。是为六人共出五斗，后来大夫亦俱损折。今有术，副并为所有<br /><br />&nbsp;&nbsp;&nbsp;&nbsp;率，未并者各为所求率，五斗为所有数，而今有之，即得。〕<br /><br />&nbsp;&nbsp;&nbsp;&nbsp;今有禀粟五斛，五人分之。欲令三人得三，二人得二，问各几何？答曰：三<br /><br />&nbsp;&nbsp;&nbsp;&nbsp;人，人得一斛一斗五升十三分升之五；二人，人得七斗六升十三分升之十二。<br /><br />&nbsp;&nbsp;&nbsp;&nbsp;术曰：置三人，人三；二人，人二，为列衰。副并为法。以五斛乘未并者各<br /><br />&nbsp;&nbsp;&nbsp;&nbsp;自为实。实如法得一斛。<br /><br />&nbsp;&nbsp;&nbsp;&nbsp;反衰术曰：列置衰而令相乘，动者为不动者衰。<br /><br />&nbsp;&nbsp;&nbsp;&nbsp;今有大夫、不更、簪袅、上造、公士凡五人，共出百钱。欲令高爵出少，以<br /><br />&nbsp;&nbsp;&nbsp;&nbsp;次渐多，问各几何？答曰：大夫出八钱一百三十七分钱之一百四；不更出一十钱<br /><br />&nbsp;&nbsp;&nbsp;&nbsp;一百三十七分钱之一百三十；簪袅出一十四钱一百三十七分钱之八十二；上造出<br /><br />&nbsp;&nbsp;&nbsp;&nbsp;二十一钱一百三十七分钱之一百二十三；公士出四十三钱一百三十七分钱之一百<br /><br />&nbsp;&nbsp;&nbsp;&nbsp;九。<br /><br />&nbsp;&nbsp;&nbsp;&nbsp;术曰：置爵数，各自为衰，而反衰之。副并为法。以百钱乘未并者，各自为<br /><br />&nbsp;&nbsp;&nbsp;&nbsp;实。实如法得一钱。<br /><br />&nbsp;&nbsp;&nbsp;&nbsp;〔以爵次言之，大夫五、不更四。欲令高爵得多者，当使大夫一人受五分，<br /><br />&nbsp;&nbsp;&nbsp;&nbsp;不更一人受四分。人数为母，分数为子。母同则子齐，齐即衰也。故上衰分宜以<br /><br />&nbsp;&nbsp;&nbsp;&nbsp;五、四为列焉。今此令高爵出少，则当大夫五人共出一人分，不更四人共出一人<br /><br />&nbsp;&nbsp;&nbsp;&nbsp;分，故谓之反衰。人数不同，则分数不齐。当令母互乘子。母互乘子，则动者为<br /><br />&nbsp;&nbsp;&nbsp;&nbsp;不动者衰也。亦可先同其母，各以分母约，其子为反衰。副并为法。以所分乘未<br /><br />&nbsp;&nbsp;&nbsp;&nbsp;并者，各自为实。实如法而一。〕<br /><br />&nbsp;&nbsp;&nbsp;&nbsp;今有甲持粟三升，乙持粝米三升，丙持粝饭三升。欲令合而分之，问各几何？<br /><br />&nbsp;&nbsp;&nbsp;&nbsp;答曰：甲二升一十分升之七；乙四升一十分升之五；丙一升一十分升之八。<br /><br />&nbsp;&nbsp;&nbsp;&nbsp;术曰：以粟率五十、粝米率三十、粝饭率七十五为衰，而反衰之。副并为法。<br /><br />&nbsp;&nbsp;&nbsp;&nbsp;以九升乘未并者，各自为实。实如法得一升。<br /><br />&nbsp;&nbsp;&nbsp;&nbsp;〔按：此术，三人所持升数虽等，论其本率，精粗不同。米率虽少，令最得<br /><br />&nbsp;&nbsp;&nbsp;&nbsp;多；饭率虽多，反使得少。故令反之，使精得多而粗得少。于今有术，副并为所<br /><br />&nbsp;&nbsp;&nbsp;&nbsp;有率，未并者各为所求率，九升为所有数，而今有之，即得。〕<br /><br />&nbsp;&nbsp;&nbsp;&nbsp;今有丝一斤，价直二百四十。今有钱一千三百二十八，问得丝几何？答曰：<br /><br />&nbsp;&nbsp;&nbsp;&nbsp;五斤八两一十二铢五分铢之四。<br /><br />&nbsp;&nbsp;&nbsp;&nbsp;术曰：以一斤价数为法，以一斤乘今有钱数为实。实如法得丝数。<br /><br />&nbsp;&nbsp;&nbsp;&nbsp;〔按：此术今有之义，以一斤价为所有率，一斤为所求率，今有钱为所有数，<br /><br />&nbsp;&nbsp;&nbsp;&nbsp;而今有之，即得。〕<br /><br />&nbsp;&nbsp;&nbsp;&nbsp;今有丝一斤，价直三百四十五。今有丝七两一十二铢，问得钱几何？答曰：<br /><br />&nbsp;&nbsp;&nbsp;&nbsp;一百六十一钱三十二分钱之二十三。<br /><br />&nbsp;&nbsp;&nbsp;&nbsp;术曰：以一斤铢数为法，以一斤价数乘七两一十二铢为实。实如法得钱数。<br /><br />&nbsp;&nbsp;&nbsp;&nbsp;〔淳风等按：此术亦今有之义。以丝一斤铢数为所有率，价钱为所求率，今<br /><br />&nbsp;&nbsp;&nbsp;&nbsp;有丝为所有数，而今有之，即得。〕<br /><br />&nbsp;&nbsp;&nbsp;&nbsp;今有缣一丈，价直一百二十八。今有缣一匹九尺五寸，问得钱几何？答曰：<br /><br />&nbsp;&nbsp;&nbsp;&nbsp;六百三十三钱五分钱之三。<br /><br />&nbsp;&nbsp;&nbsp;&nbsp;术曰：以一丈寸数为法，以价钱数乘今有缣寸数为实。实如法得钱数。<br /><br />&nbsp;&nbsp;&nbsp;&nbsp;〔淳风等按：此术亦今有之义。以缣一丈寸数为所有率，价钱为所求率，今<br /><br />&nbsp;&nbsp;&nbsp;&nbsp;有缣寸数为所有数，而今有之，即得。〕<br /><br />&nbsp;&nbsp;&nbsp;&nbsp;今有布一匹，价直一百二十五。今有布二丈七尺，问得钱几何？答曰：八十<br /><br />&nbsp;&nbsp;&nbsp;&nbsp;四钱八分钱之三。<br /><br />&nbsp;&nbsp;&nbsp;&nbsp;术曰：以一匹尺数为法，今有布尺数乘价钱为实。实如法得钱数。<br /><br />&nbsp;&nbsp;&nbsp;&nbsp;〔淳风等按：此术亦今有之义。以一匹尺数为所有率，价钱为所求率，今有<br /><br />&nbsp;&nbsp;&nbsp;&nbsp;布为所有数，今有之，即得。〕<br /><br />&nbsp;&nbsp;&nbsp;&nbsp;今有素一匹一丈，价直六百二十五。今有钱五百，问得素几何？答曰：得素<br /><br />&nbsp;&nbsp;&nbsp;&nbsp;一匹。<br /><br />&nbsp;&nbsp;&nbsp;&nbsp;术曰：以价直为法，以一匹一丈尺数乘今有钱数为实。实如法得素数。<br /><br />&nbsp;&nbsp;&nbsp;&nbsp;〔淳风等按：此术亦今有之义。以价钱为所有率，五丈尺数为所求率，今有<br /><br />&nbsp;&nbsp;&nbsp;&nbsp;钱为所有数，今有之，即得。〕<br /><br />&nbsp;&nbsp;&nbsp;&nbsp;今有与人丝一十四斤，约得缣一十斤。今与人丝四十五斤八两，问得缣几何？<br /><br />&nbsp;&nbsp;&nbsp;&nbsp;答曰：三十二斤八两。<br /><br />&nbsp;&nbsp;&nbsp;&nbsp;术曰：以一十四斤两数为法，以一十斤乘今有丝两数为实。实如法得缣数。<br /><br />&nbsp;&nbsp;&nbsp;&nbsp;〔淳风等按：此术亦今有之义。以一十四斤两数为所有率，一十斤为所求率，<br /><br />&nbsp;&nbsp;&nbsp;&nbsp;今有丝为所有数，而今有之，即得。〕<br /><br />&nbsp;&nbsp;&nbsp;&nbsp;今有丝一斤，耗七两。今有丝二十三斤五两，问耗几何？答曰：一百六十三<br /><br />&nbsp;&nbsp;&nbsp;&nbsp;两四铢半。<br /><br />&nbsp;&nbsp;&nbsp;&nbsp;术曰：以一斤展十六两为法。以七两乘今有丝两数为实。实如法得耗数。<br /><br />&nbsp;&nbsp;&nbsp;&nbsp;〔淳风等按：此术亦今有之义。以一斤为十六两为所有率，七两为所求率，<br /><br />&nbsp;&nbsp;&nbsp;&nbsp;今有丝为所有数，而今有之，即得。〕<br /><br />&nbsp;&nbsp;&nbsp;&nbsp;今有生丝三十斤，干之，耗三斤十二两。今有干丝一十二斤，问生丝几何？<br /><br />&nbsp;&nbsp;&nbsp;&nbsp;答曰：一十三斤一十一两十铢七分铢之二。<br /><br />&nbsp;&nbsp;&nbsp;&nbsp;术曰：置生丝两数，除耗数，余，以为法。<br /><br />&nbsp;&nbsp;&nbsp;&nbsp;〔馀四百二十两，即干丝率。〕<br /><br />&nbsp;&nbsp;&nbsp;&nbsp;三十斤乘干丝两数为实。实如法得生丝数。<br /><br />&nbsp;&nbsp;&nbsp;&nbsp;〔凡所得率，如细则俱细，粗则俱粗，两数相抱而已。故品物不同，如上缣、<br /><br />&nbsp;&nbsp;&nbsp;&nbsp;丝之比，相与率焉。三十斤凡四百八十两，今生丝率四百八十两，今干丝率四百<br /><br />&nbsp;&nbsp;&nbsp;&nbsp;二十两，则其数相通。可俱为铢，可俱为两，可俱为斤，，无所归滞也。若然，<br /><br />&nbsp;&nbsp;&nbsp;&nbsp;宜以所有干丝斤数乘生丝两数为实。今以斤、两错互而亦同归者，使干丝以两数<br /><br />&nbsp;&nbsp;&nbsp;&nbsp;为率，生丝以斤数为率，譬之异类，亦各有一定之势。<br /><br />&nbsp;&nbsp;&nbsp;&nbsp;淳风等按：此术，置生丝两数，除耗数，余即干丝之率，于今有术为所有率；<br /><br />&nbsp;&nbsp;&nbsp;&nbsp;三十斤为所求率，干丝两数为所有数。凡所为率者，细则俱细，粗则俱粗。今有<br /><br />&nbsp;&nbsp;&nbsp;&nbsp;一斤乘两知，干丝即以两数为率，生丝即以斤数为率，譬之异物，各有一定之率<br /><br />&nbsp;&nbsp;&nbsp;&nbsp;也。〕<br /><br />&nbsp;&nbsp;&nbsp;&nbsp;今有田一亩，收粟六升太半升。今有田一顷二十六亩一百五十九步，问收粟<br /><br />&nbsp;&nbsp;&nbsp;&nbsp;几何？答曰：八斛四斗四升一十二分升之五。<br /><br />&nbsp;&nbsp;&nbsp;&nbsp;术曰：以亩二百四十步为法。以六升太半升乘今有田积步为实。实如法得粟<br /><br />&nbsp;&nbsp;&nbsp;&nbsp;数。<br /><br />&nbsp;&nbsp;&nbsp;&nbsp;〔淳风等按：此术亦今有之义。以一亩步数为所有率，六升太半升为所求率，<br /><br />&nbsp;&nbsp;&nbsp;&nbsp;今有田积步为所有数，而今有之，即得。〕<br /><br />&nbsp;&nbsp;&nbsp;&nbsp;今有取保，一岁价钱二千五百。今先取一千二百，问当作日几何？答曰：一<br /><br />&nbsp;&nbsp;&nbsp;&nbsp;百六十九日二十五分日之二十三。<br /><br />&nbsp;&nbsp;&nbsp;&nbsp;术曰：以价钱为法，以一岁三百五十四日乘先取钱数为实。实如法得日数。<br /><br />&nbsp;&nbsp;&nbsp;&nbsp;〔淳风等按：此术亦今有之义。以价为所有率，一岁日数为所求率，取钱为<br /><br />&nbsp;&nbsp;&nbsp;&nbsp;所有数，而今有之，即得。〕<br /><br />&nbsp;&nbsp;&nbsp;&nbsp;今有贷人千钱，月息三十。今有贷人七百五十钱，九日归之，问息几何？答<br /><br />&nbsp;&nbsp;&nbsp;&nbsp;曰：六钱四分钱之三。<br /><br />&nbsp;&nbsp;&nbsp;&nbsp;术曰：以月三十日乘千钱为法。<br /><br />&nbsp;&nbsp;&nbsp;&nbsp;〔以三十日乘千钱为法者，得三万，是为贷人钱三万，一日息三十也。〕<br /><br />&nbsp;&nbsp;&nbsp;&nbsp;以息三十乘今所贷钱数，又以九日乘之，为实。实如法得一钱。<br /><br />&nbsp;&nbsp;&nbsp;&nbsp;〔以九日乘今所贷钱为今一日所有钱，于今有术为所有数，息三十为所求率；<br /><br />&nbsp;&nbsp;&nbsp;&nbsp;三万钱为所有率。此又可以一月三十日约息三十钱，为十分一日，以乘今一日所<br /><br />&nbsp;&nbsp;&nbsp;&nbsp;有钱为实；千钱为法。为率者，当等之于一也。故三十日或可乘本，或可约息，<br /><br />&nbsp;&nbsp;&nbsp;&nbsp;皆所以等之也。〕</div>
            <div class="link">
                <a id="err-report" href="javascript:void(0)" onClick="report('九章算术出错啦!');">
                    错误举报</a><a id="add-bookcase" href="javascript:void(0)" onClick="addbookcase(22596,1657201);">加入书签</a><a
                        href="1657200.html">上一页</a>&larr;<a href="index.html">返回列表</a>&rarr;<a
                            href="1657202.html">下一页</a><a id="book-vote" href="javascript:void(0)" onClick="vote(22596);">投推荐票</a><a
                                id="err-report" href="javascript:void(0)" onClick="report('九章算术更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657200.html"; var next_page = "1657202.html"; var index_page = "index.html"; var sortid = "9"; var article_id = "22596"; var chapter_id = "1657201"; var articlename = "九章算术"; var chaptername = " 卷三"; var author = "张苍"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>