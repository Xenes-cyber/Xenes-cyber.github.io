<!DOCTYPE html>
<html>
<head>
<meta charset="gbk" />
<title>尹文子- 大道下-在线阅读-哈西文学网</title>
<meta name="keywords" content="尹文，尹文子， 大道下全文， 大道下在线阅读 哈西文学网" />
<meta name="description" content="哈西文学网提供尹文的尹文子  大道下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22618/1657490.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22618/1657490.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 尹文子</div>
		<div class="fr"><a id="add-bookcase" href="javascript:void(0)" onClick="addbookcase(22618,0);">加入书架</a>|<a id="book-vote" href="javascript:void(0)" onClick="vote(22618);">投推荐票</a>|<a id="err-report" href="javascript:void(0)" onClick="report('尹文子出错啦!');">错误举报</a>|<a href="https://www.haxi88.com/files/article/info/22/22618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 大道下</h1>
            <div class="link xb">
                <a href="1657489.html">上一页</a>&larr;<a href="index.html">返回列表</a>&rarr;<a
                    href="1657491.html">下一页</a></div>			
            <div id="BookText">&nbsp;&nbsp;&nbsp;&nbsp;仁、义、礼、乐、名、法、刑、赏，凡此八者，五帝、三王治世之术也。故<br /><br />&nbsp;&nbsp;&nbsp;&nbsp;仁以道之，义以宜之，礼以行之，乐以和之，名以正之，法以齐之，刑以威之，<br /><br />&nbsp;&nbsp;&nbsp;&nbsp;赏以劝之。故仁者所以博施于物，亦所以生偏私；义者所以立节行，亦所以成华<br /><br />&nbsp;&nbsp;&nbsp;&nbsp;伪；礼者所以行恭谨，亦所以生惰慢；乐者所以和情志，亦所以生淫放；名者所<br /><br />&nbsp;&nbsp;&nbsp;&nbsp;以正尊卑，亦所以生矜篡；法者所以齐众异，亦所以乖名分；刑者所以威不服，<br /><br />&nbsp;&nbsp;&nbsp;&nbsp;亦所以生陵暴；赏者所以劝忠能，亦所以生鄙争。凡此八术，无隐于人而常存于<br /><br />&nbsp;&nbsp;&nbsp;&nbsp;世，非自显于尧、汤之时，非自逃于桀、纣之朝。用得其道，则天下治；用失其<br /><br />&nbsp;&nbsp;&nbsp;&nbsp;道，则天下乱。过此而往，虽弥纶天地，笼络万品，治道之外，非群生所餐挹，<br /><br />&nbsp;&nbsp;&nbsp;&nbsp;圣人措而不言也。<br /><br />&nbsp;&nbsp;&nbsp;&nbsp;凡国之存亡有六征：有衰国，有乱国，有亡国，有昌国，有强国，有治国。<br /><br />&nbsp;&nbsp;&nbsp;&nbsp;所谓乱亡之国者，凶虐残暴不与焉；所谓强治之国者，威力仁义不与焉。君年长，<br /><br />&nbsp;&nbsp;&nbsp;&nbsp;多妾媵，少子孙，疏宗族，衰国也；君宠臣，臣爱君，公法废，私政行，乱国也；<br /><br />&nbsp;&nbsp;&nbsp;&nbsp;国贫小，家富大，君权轻，臣势重，亡国也。凡此三征，不待凶虐残暴而后弱也，<br /><br />&nbsp;&nbsp;&nbsp;&nbsp;虽曰见存，吾必谓之亡者也。内无专宠，外无近习，支庶繁字，长幼不乱，昌国<br /><br />&nbsp;&nbsp;&nbsp;&nbsp;也；农桑以时，仓廪充实，兵甲劲利，封疆修理，强国也；上不胜其下，下不犯<br /><br />&nbsp;&nbsp;&nbsp;&nbsp;其上，上下不相胜犯，故禁令行，人人无私，虽经险易而国不可侵，治国也。凡<br /><br />&nbsp;&nbsp;&nbsp;&nbsp;此三征，不待威力仁义而后强，虽曰见弱，吾必谓之存者也。<br /><br />&nbsp;&nbsp;&nbsp;&nbsp;治主之兴，必有所先诛。先诛者，非谓盗，非谓奸。此二恶者，一时之大害，<br /><br />&nbsp;&nbsp;&nbsp;&nbsp;非乱政之本也。乱政之本下侵上之权，臣用君之术，心不畏时之禁，行不轨时之<br /><br />&nbsp;&nbsp;&nbsp;&nbsp;法，此大乱之道也。孔丘摄鲁，相七日而诛少正卯。门人进问曰：“夫少正卯，<br /><br />&nbsp;&nbsp;&nbsp;&nbsp;鲁之闻人也。夫子为政而先诛，得无失乎？”孔子曰：“居，吾语汝其故。人有<br /><br />&nbsp;&nbsp;&nbsp;&nbsp;恶者五，而窃盗奸私不与焉。一曰心达而险，二曰行僻而坚，三曰言伪而辩，四<br /><br />&nbsp;&nbsp;&nbsp;&nbsp;曰强记而博，五曰顺非而泽。此五者，有一于人，则不免君子之诛。而少正卯兼<br /><br />&nbsp;&nbsp;&nbsp;&nbsp;有之，故居处足以聚徒成群，言谈足以饰邪荧众，强记足以反是独立。此小人雄<br /><br />&nbsp;&nbsp;&nbsp;&nbsp;桀也，不可不诛也。是以汤诛尹谐，文王诛潘正，太公诛华士，管仲诛付里乙，子<br /><br />&nbsp;&nbsp;&nbsp;&nbsp;产诛邓析、史付。此六子者，异世而同心，不可不诛也。《诗》曰：‘忧心悄悄，<br /><br />&nbsp;&nbsp;&nbsp;&nbsp;愠于群小。’小人成群，斯足畏也。语曰：‘佞辨可以荧惑鬼神。’曰：‘鬼神<br /><br />&nbsp;&nbsp;&nbsp;&nbsp;聪明正直，孰曰荧惑者？’曰：“鬼神诚不受荧惑，此尤佞辨之巧，靡不入也。<br /><br />&nbsp;&nbsp;&nbsp;&nbsp;夫佞辨者虽不能荧惑鬼神，荧惑人明矣。探人之心，度人之欲，顺人之嗜好而不<br /><br />&nbsp;&nbsp;&nbsp;&nbsp;敢逆，纳人于邪恶而求其利。人喜闻己之美也，善能扬之；恶闻己之过也，善能<br /><br />&nbsp;&nbsp;&nbsp;&nbsp;饰之。得之于眉睫之间，承之于言行之先。世俗之人，闻誉则悦，闻毁则戚。此<br /><br />&nbsp;&nbsp;&nbsp;&nbsp;众人之大情；有同己则喜，异己则怒，此人之大情。故佞人善为誉者也，善顺从<br /><br />&nbsp;&nbsp;&nbsp;&nbsp;者也。人言是亦是之，人言非亦非之，从人之所爱，随人之所憎。故明君虽能纳<br /><br />&nbsp;&nbsp;&nbsp;&nbsp;正直，未必亲正直；虽能远佞人，未必能疏佞人。故舜、禹者，以能不用佞人，<br /><br />&nbsp;&nbsp;&nbsp;&nbsp;亦未必憎佞人。语曰：‘佞辨惑物，舜、禹不能得憎。’不可不察也。语曰：<br /><br />&nbsp;&nbsp;&nbsp;&nbsp;‘恶紫之夺朱，恶利口之覆邦家。’斯言足畏而终身莫悟，危亡继踵焉。”<br /><br />&nbsp;&nbsp;&nbsp;&nbsp;《老子》曰：“以政治国，以奇用兵，以无事取天下。”政者，名法是也。<br /><br />&nbsp;&nbsp;&nbsp;&nbsp;以名法治国，万物所不能乱。奇者，权术是也。以权术用兵，万物所不能敌。凡<br /><br />&nbsp;&nbsp;&nbsp;&nbsp;能用名法权术而矫抑残暴之情，则己无事焉。己无事则得天下矣。故失治则任法，<br /><br />&nbsp;&nbsp;&nbsp;&nbsp;失法则任兵，以求无事，不以取强。取强，则柔者反能服之。《老子》曰：“民<br /><br />&nbsp;&nbsp;&nbsp;&nbsp;不畏死，如何以死惧之。”凡民之不畏死，由刑罚过。刑罚过，则民不赖其生。<br /><br />&nbsp;&nbsp;&nbsp;&nbsp;生无所赖，视君之威末如也。刑罚中则民畏死，畏死，由生之可乐也。知生之可<br /><br />&nbsp;&nbsp;&nbsp;&nbsp;乐，故可以死惧之。此人君之所宜执，臣下之所宜慎。<br /><br />&nbsp;&nbsp;&nbsp;&nbsp;田子读书，曰：“尧时太平。”宋子曰：“圣人之治，以致此乎？”彭蒙在<br /><br />&nbsp;&nbsp;&nbsp;&nbsp;侧，越次答曰：“圣法之治以至此，非圣人之治也。”宋子曰：“圣人与圣法何<br /><br />&nbsp;&nbsp;&nbsp;&nbsp;以异？”彭蒙曰：“子之乱名甚矣。圣人者，自己出也；圣法者，自理出也。理<br /><br />&nbsp;&nbsp;&nbsp;&nbsp;出于己，己非理也；己能出理，理非己也。故圣人之治，独治者也。圣法之治，<br /><br />&nbsp;&nbsp;&nbsp;&nbsp;则无不治矣。此万世之利，惟圣人能该之。”宋子犹惑。质于田子。田子曰：<br /><br />&nbsp;&nbsp;&nbsp;&nbsp;“蒙之言然。”庄里丈人字长子曰“盗”，少子曰“殴”。盗出行，其父在后追，<br /><br />&nbsp;&nbsp;&nbsp;&nbsp;呼之曰“盗，盗”。吏闻因缚之。其父呼“殴”喻吏，遽而声不转，但言“殴，<br /><br />&nbsp;&nbsp;&nbsp;&nbsp;殴”，吏因殴之，几殪。康衢长者字僮曰善搏，字犬曰善噬，宾客不过其门者三<br /><br />&nbsp;&nbsp;&nbsp;&nbsp;年。长者怪而问之，乃实对。于是改之，宾客复往。郑人谓玉未理者为璞，周人<br /><br />&nbsp;&nbsp;&nbsp;&nbsp;谓鼠未腊者为璞，周人怀璞谓郑贾曰：“欲买璞乎？”郑贾曰：“欲之。”出其<br /><br />&nbsp;&nbsp;&nbsp;&nbsp;璞，视之，乃鼠也。因谢不取。田子曰：“人皆自为而不能为人，故君人者之使<br /><br />&nbsp;&nbsp;&nbsp;&nbsp;人，使其自为用，而不使为我用。”魏下先生曰：“善哉田子之言。古者君之使<br /><br />&nbsp;&nbsp;&nbsp;&nbsp;臣，求不私爱于己，求显忠于己。而居官者必能，临阵者必勇。禄赏之所劝，名<br /><br />&nbsp;&nbsp;&nbsp;&nbsp;法之所齐，不出于己心，不利于己身。语曰：‘禄薄者不可与经乱，赏轻者不可<br /><br />&nbsp;&nbsp;&nbsp;&nbsp;与入难。’此处上者所宜慎者也。”<br /><br />&nbsp;&nbsp;&nbsp;&nbsp;父之于子也，令有必行者，有必不行者。“去贵妻，卖爱妾”，此令必行者<br /><br />&nbsp;&nbsp;&nbsp;&nbsp;也。因曰：“汝无敢恨，汝无敢思。”令必不行者也。故为人上者，必慎所令。<br /><br />&nbsp;&nbsp;&nbsp;&nbsp;凡人富则不羡爵禄，贫则不畏刑罚。不羡爵禄者，自足于己也；不畏刑罚者，<br /><br />&nbsp;&nbsp;&nbsp;&nbsp;不赖存身也。二者为国之所甚（有脱字）而不知防之之术，故令不行而禁不止。<br /><br />&nbsp;&nbsp;&nbsp;&nbsp;若使令不行而禁不止，则无以为治。无以为治，是人君虚临其国，徒君其民，危<br /><br />&nbsp;&nbsp;&nbsp;&nbsp;乱可立而待矣。今使由爵禄而后富，则人必争尽力于其君矣；由刑罚而后贫，则<br /><br />&nbsp;&nbsp;&nbsp;&nbsp;人咸畏罪而从善矣。故古之为国者，无使民自贫富，贫富皆由于君，则君专所制，<br /><br />&nbsp;&nbsp;&nbsp;&nbsp;民知所归矣。<br /><br />&nbsp;&nbsp;&nbsp;&nbsp;贫则怨人，贱则怨时，而莫有自怨者，此人情之大趣也。然则不可以此是人<br /><br />&nbsp;&nbsp;&nbsp;&nbsp;情之大趣而一概非之，亦有可矜者焉，不可不察也。今能同算钧而彼富我贫，能<br /><br />&nbsp;&nbsp;&nbsp;&nbsp;不怨则美矣，虽怨无所非也；才钧智同而彼贵我贱，能不怨则美矣，虽怨无所非<br /><br />&nbsp;&nbsp;&nbsp;&nbsp;也。其蔽在于不知乘权藉势之异，而惟曰智能之同，是不达之过。虽君子之邮，<br /><br />&nbsp;&nbsp;&nbsp;&nbsp;亦君子之怒也。人贫则怨人，富则骄人。怨人者，苦人之不禄施于己也，起于情<br /><br />&nbsp;&nbsp;&nbsp;&nbsp;所难安而不能安，犹可恕也；骄人者，无所苦而无故骄人，此情所易制而弗能制，<br /><br />&nbsp;&nbsp;&nbsp;&nbsp;弗可恕矣。众人见贫贱则慢而疏之，见富贵则敬而亲之。贫贱者有请赇于己，疏<br /><br />&nbsp;&nbsp;&nbsp;&nbsp;之可也，未必损己而必疏之，以其无益于物之具故也；富贵者有施与于己，亲之<br /><br />&nbsp;&nbsp;&nbsp;&nbsp;可也，未必益己而必亲之，则彼不敢亲我矣。三者独立，无致亲致疏之所，人情<br /><br />&nbsp;&nbsp;&nbsp;&nbsp;终不能不以贫贱富贵易虑，故谓之大惑焉。穷独贫贱，治世之所共矜，乱世之所<br /><br />&nbsp;&nbsp;&nbsp;&nbsp;共侮。治世非为矜穷独贫贱而治，是治之一事也；乱世亦非侮穷独贫贱而乱，亦<br /><br />&nbsp;&nbsp;&nbsp;&nbsp;是乱之一事也。每事治则无乱，乱则无治。视夏商之盛、夏商之衰，则其验也。<br /><br />&nbsp;&nbsp;&nbsp;&nbsp;贫贱之望富贵甚微，而富贵不能酬其甚微之望。夫富者之所恶，贫者之所美；贵<br /><br />&nbsp;&nbsp;&nbsp;&nbsp;者之所轻，贱者之所荣。然而弗酬，弗与同苦乐故也。虽弗酬之，于物弗伤。今<br /><br />&nbsp;&nbsp;&nbsp;&nbsp;万民之望人君，亦如贫贱之望富贵。其所望者，盖欲料长幼，平赋敛，时其饥寒，<br /><br />&nbsp;&nbsp;&nbsp;&nbsp;省其疾痛，赏罚不滥，使役以时，如此而已，则于人君弗损也。然而弗酬，弗与<br /><br />&nbsp;&nbsp;&nbsp;&nbsp;同劳逸故也。故为人君，不可弗与民同劳逸焉。故富贵者可不酬贫贱者，人君不<br /><br />&nbsp;&nbsp;&nbsp;&nbsp;可不酬万民。不酬万民则万民之所不愿戴，所不愿戴则君位替矣。危莫甚焉，祸<br /><br />&nbsp;&nbsp;&nbsp;&nbsp;莫大焉。</div>
            <div class="link">
                <a id="err-report" href="javascript:void(0)" onClick="report('尹文子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22618,1657490);">加入书签</a><a
                        href="1657489.html">上一页</a>&larr;<a href="index.html">返回列表</a>&rarr;<a
                            href="1657491.html">下一页</a><a id="book-vote" href="javascript:void(0)" onClick="vote(22618);">投推荐票</a><a
                                id="err-report" href="javascript:void(0)" onClick="report('尹文子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657489.html"; var next_page = "1657491.html"; var index_page = "index.html"; var sortid = "9"; var article_id = "22618"; var chapter_id = "1657490"; var articlename = "尹文子"; var chaptername = " 大道下"; var author = "尹文"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>