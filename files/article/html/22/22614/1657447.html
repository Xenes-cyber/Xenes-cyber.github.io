<!DOCTYPE html>
<html>
<head>
<meta charset="gbk" />
<title>荀子- 子道第二十九-在线阅读-哈西文学网</title>
<meta name="keywords" content="荀卿，荀子， 子道第二十九全文， 子道第二十九在线阅读 哈西文学网" />
<meta name="description" content="哈西文学网提供荀卿的荀子  子道第二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22614/1657447.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22614/1657447.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 荀子</div>
		<div class="fr"><a id="add-bookcase" href="javascript:void(0)" onClick="addbookcase(22614,0);">加入书架</a>|<a id="book-vote" href="javascript:void(0)" onClick="vote(22614);">投推荐票</a>|<a id="err-report" href="javascript:void(0)" onClick="report('荀子出错啦!');">错误举报</a>|<a href="https://www.haxi88.com/files/article/info/22/22614.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 子道第二十九</h1>
            <div class="link xb">
                <a href="1657446.html">上一页</a>&larr;<a href="index.html">返回列表</a>&rarr;<a
                    href="1657448.html">下一页</a></div>			
            <div id="BookText">&nbsp;&nbsp;&nbsp;&nbsp;入孝出弟，人之小行也；上顺下笃，人之中行也；从道不从君，从义不从父，<br /><br />&nbsp;&nbsp;&nbsp;&nbsp;人之大行也。若夫志以礼安，言以类使，则儒道毕矣，虽尧、舜不能加毫末於是<br /><br />&nbsp;&nbsp;&nbsp;&nbsp;矣。孝子所以不从命有三：从命则亲危，不从命则亲安，孝子不从命乃衷；从命<br /><br />&nbsp;&nbsp;&nbsp;&nbsp;则亲辱，不从命则亲荣，孝子不从命乃义；从命则禽兽，不从命则修饰，孝子不<br /><br />&nbsp;&nbsp;&nbsp;&nbsp;从命乃敬。故可以从而不从，是不子也；未可以从而从，是不衷也。明於从不从<br /><br />&nbsp;&nbsp;&nbsp;&nbsp;之义，而能致恭敬、忠信、端悫以慎行之，则可谓大孝矣。《传》曰：“从道不<br /><br />&nbsp;&nbsp;&nbsp;&nbsp;从君，从义不从父。”此之谓也。故劳苦雕萃而能无失其敬，灾祸患难而能无失<br /><br />&nbsp;&nbsp;&nbsp;&nbsp;其义，则不幸不顺见恶而能无失其爱，非仁人莫能行。《诗》曰：“孝子不匮。”<br /><br />&nbsp;&nbsp;&nbsp;&nbsp;此之谓也。<br /><br />&nbsp;&nbsp;&nbsp;&nbsp;鲁哀公问於孔子曰：“子从父命，孝乎？臣从君命，贞乎？”三问，孔子不<br /><br />&nbsp;&nbsp;&nbsp;&nbsp;对。孔子趋出，以语子贡曰：“乡者君问丘也，曰：‘子从父命，孝乎？臣从君<br /><br />&nbsp;&nbsp;&nbsp;&nbsp;命，贞乎？’三问而丘不对，赐以为何如？”子贡曰：“子从父命，孝矣；臣从<br /><br />&nbsp;&nbsp;&nbsp;&nbsp;君命，贞矣。夫子有奚对焉？”孔子曰：“小人哉！赐不识也。昔万乘之国有争<br /><br />&nbsp;&nbsp;&nbsp;&nbsp;臣四人，则封疆不削；千乘之国有争臣三人，则社稷不危；百乘之家有争臣二人，<br /><br />&nbsp;&nbsp;&nbsp;&nbsp;则宗庙不毁。父有争子，不行无礼；士有争友，不为不义。故子从父，奚子孝？<br /><br />&nbsp;&nbsp;&nbsp;&nbsp;臣从君，奚臣贞？审其所以从之之谓孝，之谓贞也。”<br /><br />&nbsp;&nbsp;&nbsp;&nbsp;子路问於孔子曰：“有人於此，夙兴夜寐，耕耘树艺，手足胼胝，以养其亲，<br /><br />&nbsp;&nbsp;&nbsp;&nbsp;然而无孝之名，何也？”孔子曰：“意者身不敬与？辞不逊与？色不顺与？古之<br /><br />&nbsp;&nbsp;&nbsp;&nbsp;人有言曰：‘衣与，缪与，不女聊。’今夙兴夜寐，耕耘树艺，手足胼胝，以养<br /><br />&nbsp;&nbsp;&nbsp;&nbsp;其亲，无此三者，则何以为而无孝之名也？”孔子曰：“由志之吾语女。虽有国<br /><br />&nbsp;&nbsp;&nbsp;&nbsp;士之力，不能自举其身，非无力也，势不可也。故入而行不修，身之罪也；出而<br /><br />&nbsp;&nbsp;&nbsp;&nbsp;名不章，友之过也。故君子入则笃行，出则友贤，何为而无孝之名也！”<br /><br />&nbsp;&nbsp;&nbsp;&nbsp;子路问於孔子曰：“鲁大夫练而床，礼邪？”孔子曰：“吾不知也。”子路<br /><br />&nbsp;&nbsp;&nbsp;&nbsp;出，谓子贡曰：“吾以夫子为无所不知，夫子徒有所不知。”子贡曰：“女何问<br /><br />&nbsp;&nbsp;&nbsp;&nbsp;哉？”子路曰：“由问鲁大夫练而床，礼邪？夫子曰：‘吾不知也。’”子贡曰：<br /><br />&nbsp;&nbsp;&nbsp;&nbsp;“吾将为女问之。”子贡问曰：“练而床，礼邪？”孔子曰：“非礼也。”子贡<br /><br />&nbsp;&nbsp;&nbsp;&nbsp;出，谓子路曰：“女谓夫子为有所不知乎？夫子徒无所不知，女问非也。礼，居<br /><br />&nbsp;&nbsp;&nbsp;&nbsp;是邑，不非其大夫。”<br /><br />&nbsp;&nbsp;&nbsp;&nbsp;子路盛服见孔子，孔子曰：“由，是裾裾何也？昔者江出於岷山，其始出也，<br /><br />&nbsp;&nbsp;&nbsp;&nbsp;其源可以滥觞，及其至江之津也，不放舟，不避风则不可涉也，非维下流水多邪？<br /><br />&nbsp;&nbsp;&nbsp;&nbsp;今女衣服既盛，颜色充盈，天下且孰肯谏女矣？由！”子路趋而出，改服而入，<br /><br />&nbsp;&nbsp;&nbsp;&nbsp;盖犹若也。孔子曰：“志之，吾语女。奋於言者华，奋於行者伐，色知而有能者，<br /><br />&nbsp;&nbsp;&nbsp;&nbsp;小人也。故君子知之曰知之，不知曰不知，言之要也；能之曰能之，不能曰不能，<br /><br />&nbsp;&nbsp;&nbsp;&nbsp;行之至也。言要则知，行至则仁。既仁且知，夫恶有不足矣哉！”<br /><br />&nbsp;&nbsp;&nbsp;&nbsp;子路入，子曰：“由，知者若何？仁者若何？”子路对曰：“知者使人知己，<br /><br />&nbsp;&nbsp;&nbsp;&nbsp;仁者使人爱己。”子曰：“可谓士矣。”子贡入，子曰：“赐，知者若何？仁者<br /><br />&nbsp;&nbsp;&nbsp;&nbsp;若何？”子贡对曰：“知者知人，仁者爱人。”子曰：“可谓士君子矣。”颜渊<br /><br />&nbsp;&nbsp;&nbsp;&nbsp;入，子曰：“回，知者若何？仁者若何？”颜渊对曰：“知者自知，仁者自爱。”<br /><br />&nbsp;&nbsp;&nbsp;&nbsp;子曰：“可谓明君子矣。”<br /><br />&nbsp;&nbsp;&nbsp;&nbsp;子路问於孔子曰：“君子亦有忧乎？”孔子曰：“君子，其未得也，则乐其<br /><br />&nbsp;&nbsp;&nbsp;&nbsp;意，既已得之，又乐其治，是以有终身之乐，无一日之忧。小人者，其未得也，<br /><br />&nbsp;&nbsp;&nbsp;&nbsp;则忧不得，既已得之，又恐失之，是以有终身之忧，无一日之乐也。”</div>
            <div class="link">
                <a id="err-report" href="javascript:void(0)" onClick="report('荀子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22614,1657447);">加入书签</a><a
                        href="1657446.html">上一页</a>&larr;<a href="index.html">返回列表</a>&rarr;<a
                            href="1657448.html">下一页</a><a id="book-vote" href="javascript:void(0)" onClick="vote(22614);">投推荐票</a><a
                                id="err-report" href="javascript:void(0)" onClick="report('荀子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657446.html"; var next_page = "1657448.html"; var index_page = "index.html"; var sortid = "9"; var article_id = "22614"; var chapter_id = "1657447"; var articlename = "荀子"; var chaptername = " 子道第二十九"; var author = "荀卿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>