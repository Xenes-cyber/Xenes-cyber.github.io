<!DOCTYPE html>
<html>
<head>
<meta charset="gbk" />
<title>近思录- 卷九　制度（凡二十七条）-在线阅读-哈西文学网</title>
<meta name="keywords" content="朱熹、吕祖谦，近思录， 卷九　制度（凡二十七条）全文， 卷九　制度（凡二十七条）在线阅读 哈西文学网" />
<meta name="description" content="哈西文学网提供朱熹、吕祖谦的近思录  卷九　制度（凡二十七条）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22595/1657192.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22595/1657192.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 近思录</div>
		<div class="fr"><a id="add-bookcase" href="javascript:void(0)" onClick="addbookcase(22595,0);">加入书架</a>|<a id="book-vote" href="javascript:void(0)" onClick="vote(22595);">投推荐票</a>|<a id="err-report" href="javascript:void(0)" onClick="report('近思录出错啦!');">错误举报</a>|<a href="https://www.haxi88.com/files/article/info/22/22595.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九　制度（凡二十七条）</h1>
            <div class="link xb">
                <a href="1657191.html">上一页</a>&larr;<a href="index.html">返回列表</a>&rarr;<a
                    href="1657193.html">下一页</a></div>			
            <div id="BookText">&nbsp;&nbsp;&nbsp;&nbsp;濂溪先生曰：古圣王制礼法，修教化，三纲正，九畴叙，百姓大和，万物咸<br /><br />&nbsp;&nbsp;&nbsp;&nbsp;若，乃作乐以宣八风之气，以平天下之情。故乐声淡而不伤，和而不流，入其耳，<br /><br />&nbsp;&nbsp;&nbsp;&nbsp;感其心，莫不淡且和焉。淡则欲心平，和则躁心释。优柔平中，德之盛也；天下<br /><br />&nbsp;&nbsp;&nbsp;&nbsp;化中，治之至也。是谓道配天地，古之极也。后世礼法不修，政刑苛紊，纵欲败<br /><br />&nbsp;&nbsp;&nbsp;&nbsp;度，下民困苦。谓古乐不足听也，代变新声，妖淫愁怨，导欲增悲，不能自止。<br /><br />&nbsp;&nbsp;&nbsp;&nbsp;故有贼君弃父，轻生败伦，不可禁者矣。呜呼！乐者，古以平心，今以助欲；古<br /><br />&nbsp;&nbsp;&nbsp;&nbsp;以宣化，今以长怨。不复古礼，不变今乐，而欲致治者，远哉！<br /><br />&nbsp;&nbsp;&nbsp;&nbsp;明道先生言于朝曰：治天下，以正风俗、得贤才为本。宜先礼命近侍贤儒，<br /><br />&nbsp;&nbsp;&nbsp;&nbsp;及百执事，悉心推访，有德业充备、足为师表者，其次有笃志好学、材良行修者，<br /><br />&nbsp;&nbsp;&nbsp;&nbsp;延聘敦遣，萃于京师，俾朝夕相与讲明正学。其道必本于人伦，明乎物理。其教<br /><br />&nbsp;&nbsp;&nbsp;&nbsp;自小学洒扫应对以往，修其孝弟忠信，周旋礼乐。其所以诱掖激励、渐摩成就之<br /><br />&nbsp;&nbsp;&nbsp;&nbsp;道，皆有节序，其要在于择善修身，至于化成天下，自乡人而可至于圣人之道。<br /><br />&nbsp;&nbsp;&nbsp;&nbsp;其学行皆中于是者为成德。取材识明达可进于善者，使日受其业。择其学明德尊<br /><br />&nbsp;&nbsp;&nbsp;&nbsp;者，为太学之师，次以分教天下之学。择士入学，县升之州，州宾兴于太学，太<br /><br />&nbsp;&nbsp;&nbsp;&nbsp;学聚而教之，岁论其贤者能者于朝。凡选士之法，皆以性行端洁、居家孝悌、有<br /><br />&nbsp;&nbsp;&nbsp;&nbsp;廉耻礼逊、通明学业、晓达治道者。<br /><br />&nbsp;&nbsp;&nbsp;&nbsp;明道先生论十事：一曰师傅，二曰六官，三曰经界，四曰乡党，五曰贡士，<br /><br />&nbsp;&nbsp;&nbsp;&nbsp;六曰兵役，七曰民食，八曰四民，九曰山泽，（修虞衡之职。）十曰分数。（冠、<br /><br />&nbsp;&nbsp;&nbsp;&nbsp;婚、丧、祭、车服、器用等差。）其言曰：无古今，无治乱，如生民之理有穷，<br /><br />&nbsp;&nbsp;&nbsp;&nbsp;则圣王之法可改。后世能尽其道则大治，或用其偏则小康，此历代彰灼著明之效<br /><br />&nbsp;&nbsp;&nbsp;&nbsp;也。苟或徒知泥古，而不能施之于今，姑欲徇名而遂废其实，此则陋儒之见，何<br /><br />&nbsp;&nbsp;&nbsp;&nbsp;足以论治道哉？然傥谓今人之情皆已异于古，先王之迹不可复于今，趣便目前，<br /><br />&nbsp;&nbsp;&nbsp;&nbsp;不务高远，则亦恐非大有为之论，而未足以济当今之极弊也。<br /><br />&nbsp;&nbsp;&nbsp;&nbsp;伊川先生上疏曰：三代之时，人君必有师、傅、保之官。师，道之教训；傅，<br /><br />&nbsp;&nbsp;&nbsp;&nbsp;傅之德义；保，保其身体。后世作事无本，知求治而不知正君，知规过而不知养<br /><br />&nbsp;&nbsp;&nbsp;&nbsp;德，傅德义之道，固已疏矣，保身体之法，复无闻焉。臣以为，傅德义者，在乎<br /><br />&nbsp;&nbsp;&nbsp;&nbsp;防见闻之非，节嗜好之过；保身体者，在乎适起居之宜，存畏慎之心。今既不设<br /><br />&nbsp;&nbsp;&nbsp;&nbsp;保傅之官，则此责皆在经筵，欲乞皇帝在宫中言动服食，皆使经筵官知之。有翦<br /><br />&nbsp;&nbsp;&nbsp;&nbsp;桐之戏，则随事箴规；违持养之方，则应时谏止。（《遗书》云：某尝进说，欲<br /><br />&nbsp;&nbsp;&nbsp;&nbsp;令人主于一日之中，亲贤士大夫之时多，亲宦官宫人之时少，所以涵养气质，薰<br /><br />&nbsp;&nbsp;&nbsp;&nbsp;陶德性。）<br /><br />&nbsp;&nbsp;&nbsp;&nbsp;伊川先生《看详三学条制》云：旧制，公私试补，盖无虚月。学校礼义相先<br /><br />&nbsp;&nbsp;&nbsp;&nbsp;之地，而月使之争，殊非教养之道。请改试为课，有所未至，则学官召而教之，<br /><br />&nbsp;&nbsp;&nbsp;&nbsp;更不考定高下。制尊贤堂，以延天下道德之士，及置待宾吏师斋，立检察士人行<br /><br />&nbsp;&nbsp;&nbsp;&nbsp;检等法。又云：自元丰后，设利诱之法，增国学解额至五百人，来者奔凑，舍父<br /><br />&nbsp;&nbsp;&nbsp;&nbsp;母之养，忘骨肉之爱，往来道路，旅寓他土，人心日偷，士风日薄。今欲量留一<br /><br />&nbsp;&nbsp;&nbsp;&nbsp;百人，馀四百人分在州郡解额窄处，自然士人各安乡土，养其孝爱之心，息其奔<br /><br />&nbsp;&nbsp;&nbsp;&nbsp;趋流浪之志，风俗亦当稍厚。又云：三舍升补之法，皆案文责迹，有司之事，非<br /><br />&nbsp;&nbsp;&nbsp;&nbsp;庠序育材论秀之道。盖朝廷授法，必达乎下。长官守法而不得有为，是以事成于<br /><br />&nbsp;&nbsp;&nbsp;&nbsp;下，而下得以制其上，此后世所以不治也。或曰：“长贰得人则善矣。或非其人，<br /><br />&nbsp;&nbsp;&nbsp;&nbsp;不若防闲详密，可循守也。”殊不知先王制法，待人而行，未闻立不得人之法也。<br /><br />&nbsp;&nbsp;&nbsp;&nbsp;苟长贰非人，不知教育之道，徒守虚文密法，果足以成人材乎？<br /><br />&nbsp;&nbsp;&nbsp;&nbsp;《明道先生行状》云：先生为泽州晋城令，民以事至邑者，必告之以孝悌忠<br /><br />&nbsp;&nbsp;&nbsp;&nbsp;信，入所以事父兄，出所以事长上。度乡村远近，为伍保，使之力役相助，患难<br /><br />&nbsp;&nbsp;&nbsp;&nbsp;相恤，而奸伪无所容。凡孤茕残废者，责之亲戚乡党，使无失所。行旅出于其途<br /><br />&nbsp;&nbsp;&nbsp;&nbsp;者，疾病皆有所养。诸乡皆有校，暇时亲至，召父老与之语；儿童所读书，亲为<br /><br />&nbsp;&nbsp;&nbsp;&nbsp;正句读；教者不善，则为易置；择子弟之秀者，聚而教之。乡民为社会，为立科<br /><br />&nbsp;&nbsp;&nbsp;&nbsp;条，旌别善恶，使有劝有耻。<br /><br />&nbsp;&nbsp;&nbsp;&nbsp;《萃》：“王假有庙。”《传》曰：群生至众也，而可一其归仰；人心莫知<br /><br />&nbsp;&nbsp;&nbsp;&nbsp;其乡也，而能致其诚敬；鬼神之不可度也，而能致其来格。天下萃合人心、总摄<br /><br />&nbsp;&nbsp;&nbsp;&nbsp;众志之道非一，其至大莫过于宗庙，故王者萃天下之道，至于有庙，则萃道之至<br /><br />&nbsp;&nbsp;&nbsp;&nbsp;也。祭祀之报，本于人心，圣人制礼以成其德耳。故豺獭能祭，其性然也。<br /><br />&nbsp;&nbsp;&nbsp;&nbsp;古者戍役，再期而还。今年春暮行，明年夏代者至，复留备秋，至过十一月<br /><br />&nbsp;&nbsp;&nbsp;&nbsp;而归；又明年仲春遣次戍者。每秋与冬初，两番戍者皆在疆圉，乃今之防秋也。<br /><br />&nbsp;&nbsp;&nbsp;&nbsp;圣人无一事不顺天时，故至日闭关。<br /><br />&nbsp;&nbsp;&nbsp;&nbsp;韩信多多益办，只是分数明。<br /><br />&nbsp;&nbsp;&nbsp;&nbsp;伊川先生曰：管辖人亦须有法，徒严不济事。今帅千人，能使千人依时及节<br /><br />&nbsp;&nbsp;&nbsp;&nbsp;得饭吃，只如此者，亦能有几人。尝谓军中夜惊，亚夫坚卧不起，不起善矣，然<br /><br />&nbsp;&nbsp;&nbsp;&nbsp;犹夜惊何也？亦是未尽善。<br /><br />&nbsp;&nbsp;&nbsp;&nbsp;管摄天下人心，收宗族，厚风俗，使人不忘本，须是明谱系，收世族，立宗<br /><br />&nbsp;&nbsp;&nbsp;&nbsp;子法。（一年有一年工夫。）<br /><br />&nbsp;&nbsp;&nbsp;&nbsp;宗子法坏，则人不自知来处，以至流转四方，往往亲未绝，不相识。今且试<br /><br />&nbsp;&nbsp;&nbsp;&nbsp;以一二巨公之家行之，其术要得拘守得，须是且如唐时立庙院，仍不得分割了祖<br /><br />&nbsp;&nbsp;&nbsp;&nbsp;业，使一人主之。<br /><br />&nbsp;&nbsp;&nbsp;&nbsp;凡人家法，须月为一会以合族。古人有花树韦家宗会法，可取也。每有族人<br /><br />&nbsp;&nbsp;&nbsp;&nbsp;远来，亦一为之。吉凶嫁娶之类，更须相与为礼，使骨肉之意常相通。骨肉日疏<br /><br />&nbsp;&nbsp;&nbsp;&nbsp;者，只为不相见，情不相接尔。<br /><br />&nbsp;&nbsp;&nbsp;&nbsp;冠婚丧祭，礼之大者，今人都不理会。豺獭皆知报本，今士大夫家多忽此，<br /><br />&nbsp;&nbsp;&nbsp;&nbsp;厚于奉养而薄于先祖，甚不可也。某尝修六礼，大略：家必有庙，（庶人立影堂。）<br /><br />&nbsp;&nbsp;&nbsp;&nbsp;庙必有主，（高祖以上即当祧也。主式见《文集》。又云：今人以影祭，或一髭<br /><br />&nbsp;&nbsp;&nbsp;&nbsp;发不相似，则所祭已是别人，大不便。）月朔必荐新，（荐后方食。）时祭用仲<br /><br />&nbsp;&nbsp;&nbsp;&nbsp;月，（止于高祖。旁亲无后者，祭之别位。）冬至祭始祖，（冬至，阳之始也；<br /><br />&nbsp;&nbsp;&nbsp;&nbsp;始祖，厥初生民之祖也。无主，于庙中正位设二位，合考妣享之。）立春祭先祖，<br /><br />&nbsp;&nbsp;&nbsp;&nbsp;（立春，生物之始也。先祖，始祖而下，高祖而上，非一人也。亦无主，设两位<br /><br />&nbsp;&nbsp;&nbsp;&nbsp;分享考妣。）季秋祭祢，（季秋，成物之时也。）忌日迁主，祭于正寝。凡事死<br /><br />&nbsp;&nbsp;&nbsp;&nbsp;之礼，当厚于奉生者。人家能存得此等事数件，虽幼者，可使渐知礼义。<br /><br />&nbsp;&nbsp;&nbsp;&nbsp;卜其宅兆，卜其地之美恶也。地美则其神灵安，其子孙盛。然则曷谓地之美<br /><br />&nbsp;&nbsp;&nbsp;&nbsp;者？土色之光润，草木之茂盛，乃其验也。而拘忌者，惑以择地之方位，决日之<br /><br />&nbsp;&nbsp;&nbsp;&nbsp;吉凶，甚者不以奉先为计，而专以利后为虑，尤非孝子安厝之用心也。惟五患者，<br /><br />&nbsp;&nbsp;&nbsp;&nbsp;不得不慎：须使异日不为道路，不为城郭，不为沟池，不为贵势所夺，不为耕犁<br /><br />&nbsp;&nbsp;&nbsp;&nbsp;所及。（一本，所谓五患者，沟渠，道路，避村落，远井窑。）<br /><br />&nbsp;&nbsp;&nbsp;&nbsp;正叔云：某家治丧，不用浮图。在洛，亦有一二人家化之。<br /><br />&nbsp;&nbsp;&nbsp;&nbsp;今无宗子，故朝廷无世臣。若立宗子法，则人知尊祖重本；人既重本，则朝<br /><br />&nbsp;&nbsp;&nbsp;&nbsp;廷之势自尊。古者子弟从父兄，今父兄从子弟，由不知本也。且如汉高祖欲下沛<br /><br />&nbsp;&nbsp;&nbsp;&nbsp;时，只是以帛书与沛父老，其父兄便能率子弟从之。又如相如使蜀，亦遗书责父<br /><br />&nbsp;&nbsp;&nbsp;&nbsp;老，然后子弟皆听其命而从之。只有一个尊卑上下之分，然后顺从而不乱也。若<br /><br />&nbsp;&nbsp;&nbsp;&nbsp;无法以联属之，安可？且立宗子法，亦是天理。譬如木，必有从根直上一干，亦<br /><br />&nbsp;&nbsp;&nbsp;&nbsp;必有旁枝。又如水，虽远，必有正源，亦必有分派处，自然之势也。然又有旁枝<br /><br />&nbsp;&nbsp;&nbsp;&nbsp;达而为干者，故曰，古者天子建国，诸侯夺宗云。<br /><br />&nbsp;&nbsp;&nbsp;&nbsp;邢和叔叙明道先生事云：尧、舜、三代帝王之治，所以博大悠远，上下与天<br /><br />&nbsp;&nbsp;&nbsp;&nbsp;地同流者，先生固已默而识之。至于兴造礼乐，制度文为，下至行师用兵，战阵<br /><br />&nbsp;&nbsp;&nbsp;&nbsp;之法，无所不讲，皆造其极。外之夷狄情状，山川道路之险易，边鄙防戍、城寨、<br /><br />&nbsp;&nbsp;&nbsp;&nbsp;斥候、控带之要，靡不究知。其吏事操决，文法簿书，又皆精密详练。若先生，<br /><br />&nbsp;&nbsp;&nbsp;&nbsp;可谓通儒全才矣。<br /><br />&nbsp;&nbsp;&nbsp;&nbsp;介甫言律是八分书，是他见得。<br /><br />&nbsp;&nbsp;&nbsp;&nbsp;横渠先生曰：兵谋师律，圣人不得已而用之，其术见三王方策，历代简书。<br /><br />&nbsp;&nbsp;&nbsp;&nbsp;惟志士仁人，为能识其远者大者，素求预备而不敢忽忘。<br /><br />&nbsp;&nbsp;&nbsp;&nbsp;肉辟，于今世死刑中取之，亦足宽民之死过，此当念其散之之久。<br /><br />&nbsp;&nbsp;&nbsp;&nbsp;吕与叔撰《横渠先生行状》云：先生慨然有意三代之治，论治人先务，未始<br /><br />&nbsp;&nbsp;&nbsp;&nbsp;不以经界为急，尝曰：“仁政必自经界始。贫富不均，教养无法，虽欲言治，皆<br /><br />&nbsp;&nbsp;&nbsp;&nbsp;苟而已。世之病难行者，未始不以亟夺富人之田为辞。然兹法之行，悦之者众，<br /><br />&nbsp;&nbsp;&nbsp;&nbsp;苟处之有术，期以数年，不刑一人而可复，所病者特上之未行耳。”乃言曰：<br /><br />&nbsp;&nbsp;&nbsp;&nbsp;“纵不能行之天下，犹可验之一乡。方与学者议古之法，共买田一方，画为数井，<br /><br />&nbsp;&nbsp;&nbsp;&nbsp;上不失公家之赋役，退以其私正经界、分宅里、立敛法、广储蓄、兴学校、成礼<br /><br />&nbsp;&nbsp;&nbsp;&nbsp;俗，救灾恤患，敦本抑末，足以推先王之遗法，明当今之可行。”此皆有志未就。<br /><br />&nbsp;&nbsp;&nbsp;&nbsp;横渠先生为云岩令，政事大抵以敦本善俗为先。每以月吉，具酒食，召乡人<br /><br />&nbsp;&nbsp;&nbsp;&nbsp;高年会县庭，亲为劝酬，使人知养老事长之义。因问民疾苦，及告所以训戒子弟<br /><br />&nbsp;&nbsp;&nbsp;&nbsp;之意。<br /><br />&nbsp;&nbsp;&nbsp;&nbsp;横渠先生曰：古者有东宫，有西宫，有南宫，有北宫，异宫而同财。此礼亦<br /><br />&nbsp;&nbsp;&nbsp;&nbsp;可行。古人虑远，目下虽似相疏，其实如此乃能久相亲。盖数十百口之家，自是<br /><br />&nbsp;&nbsp;&nbsp;&nbsp;饮食衣服难为得一。又异宫乃容子得伸其私，所以避子之私也，子不私其父，则<br /><br />&nbsp;&nbsp;&nbsp;&nbsp;不成为子；古之人曲尽人情。必也同宫，有叔父伯父，则为子者何以独厚于其父，<br /><br />&nbsp;&nbsp;&nbsp;&nbsp;为父者又乌得而当之？父子异宫，为命士以上，愈贵则愈严。故异宫犹今世有逐<br /><br />&nbsp;&nbsp;&nbsp;&nbsp;位，非如异居也。<br /><br />&nbsp;&nbsp;&nbsp;&nbsp;治天下不由井地，终无由得平。周道止是均平。<br /><br />&nbsp;&nbsp;&nbsp;&nbsp;井田卒归于封建，乃定。</div>
            <div class="link">
                <a id="err-report" href="javascript:void(0)" onClick="report('近思录出错啦!');">
                    错误举报</a><a id="add-bookcase" href="javascript:void(0)" onClick="addbookcase(22595,1657192);">加入书签</a><a
                        href="1657191.html">上一页</a>&larr;<a href="index.html">返回列表</a>&rarr;<a
                            href="1657193.html">下一页</a><a id="book-vote" href="javascript:void(0)" onClick="vote(22595);">投推荐票</a><a
                                id="err-report" href="javascript:void(0)" onClick="report('近思录更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657191.html"; var next_page = "1657193.html"; var index_page = "index.html"; var sortid = "9"; var article_id = "22595"; var chapter_id = "1657192"; var articlename = "近思录"; var chaptername = " 卷九　制度（凡二十七条）"; var author = "朱熹、吕祖谦"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>